# Esserti fedele sempre o forse no Storie di amore sesso e relazioni Italian Edition
## Stella Pulpo
- Il fatto è che Fausto è una persona capace di prendere la vita dal verso giusto, con una positiva dose di distacco e un inventario di pretese ragionevolmente basse. Vive di piccoli ottimismi quotidiani, micro-gratificazioni frequenti, come se avesse imposto un filtro smooth alla vita per cancellarne le asperità. Il suo mantra è: trarre il massimo piacere dal minimo sforzo. Esercitarsi a gioire delle cose buone, imparare a vederle, quando ci sono. Persino quando l’evento positivo della giornata è un misero like su un’app da rimorchio.
- il fallimento è parte di un’azione che si chiama vivere.
- Poi le cose sono cambiate, perché le cose cambiano sempre, talvolta a prescindere dalla nostra volontà. E forse, in quei casi, bisogna essere intelligenti e capirlo, saperlo accettare, e trovare un compromesso, quale che sia, pur di restare insieme, o pur di lasciarsi andare.
- (c’è una caparbietà romantica nelle LDR,a una specie di orgogliosa rivendicazione del diritto di amare chi si ama, non solo chi condivide lo stesso CAP).
- insiste Pasquale, che non è mai riuscito a emanciparsi da quel costume tipicamente meridionale di esortare alla bulimia il prossimo: «Mangia! Mangia, che devi essere mangiato! Mangia, che stai sciupato!»
- Succede sempre così, nelle coppie, quando si pretende di trattare i malfunzionamenti dell’insieme come anomalie dell’individuo, illudendosi che la coppia non sia anche, e soprattutto, una somma di ferite, ed errori,
- Il problema peggiore, secondo Nadia, è che gli uomini che non si sentono all’altezza delle consorti, come potrebbe essere il caso di Pasquale, spesso finiscono con l’odiarle; con il pensare, anche inconsapevolmente, al modo più subdolo per mortificarle, per punirle dell’ardire di essere «migliori».
- incredibile: mesi e anni di preparativi studiati nel più insignificante dettaglio, un’attenzione maniacale a tutto, un’ansia senza precedenti, e poi il matrimonio arriva e passa. E se hai sbagliato qualcosa, è troppo tardi per rimediare. E se non te lo godi almeno un po’, tutto finisce senza che tu te ne accorga, stordita dall’apprensione e sopraffatta dall’esibizione pubblica di amore, benessere e fiducia in quantità. Alla fine, quell’evento in funzione del quale si vive, si pianifica, si dimagrisce, si risparmia per anni, dura solo una manciata di ore, delle quali ti resteranno delle fotografie, dei video e quasi nessun ricordo lucido. O spensierato. O intimo.
- amare è un gioco a cui vale la pena partecipare sempre, anche quando si perde. Perché l’importante non è vincere, ma vivere.
- Forse hanno ragione quelli che dicono che i figli vanno fatti da giovani. Servono energie, certo, ma serve pure incoscienza. Serve non rendersi conto delle conseguenze, dell’ambizione implicita ed esplicita di una simile scelta. Serve quella superficialità che ti fa reagire come a un amico che ti propone un concerto, o un viaggio in Grecia in tenda: figata! Okay! Facciamolo! Senza pensare allo sbattimento, alla scomodità, ai costi, ai pericoli.
- ogni nucleo famigliare ha il suo patrimonio genetico d’intimità, una grammatica privata, un’enciclopedia di esperienze e aneddoti che fanno parte di una storia precisa, impossibile da conoscere, se non la si è vissuta. Difficile da apprendere, se a quel gruppo non si appartiene.
- non sono una di quelle figlie che rivalutano i genitori con la malattia, vedendoli nella loro vulnerabilità, nella fallibilità dei loro corpi e delle loro menti. Io mia madre me la godevo anche prima. Per me poteva restare sana»,
- Avrebbe preferito non aver mai fatto certe esperienze, piuttosto che sopportarne la privazione. Avrebbe voluto non essere nato affatto e rinnegare la sua intera esistenza, invece di lasciarla andare e costruire una nuova identità, nella quale imparare un nuovo se stesso, chiunque fosse.
- un’ondata di stanchezza universale, di fronte a tutti gli sforzi che non producono risultati sufficienti.
- «Il mondo è pieno di gente che dipende da sostanze, pratiche e abitudini nocive, dannose, talvolta eticamente discutibili. C’è chi si mangia le pellicine, chi si droga, chi si taglia, chi si ingozza, chi si rimpinza di psicofarmaci, e per me è semplicemente ridicola l’ottusità con cui la nostra società parla di droga»,
- Per via di un equivoco molto frequente in queste circostanze, Rebecca odia Ester molto più di quanto odi Sergio, sebbene sia stato lui ad averla raggirata, ferita, tradita. La odia in maniera pura, come si può odiare solo ciò che non si ama, con un sentimento deteriore e cristallino, non soggetto ad alcuna pietà, alcuna compassione, alcuna speranza.
- «Se aspettiamo l’equilibrio perfetto, non faremo mai nulla»,
