# La moto spiegata a mio figlio Con i commenti di Pietro e Vittorio Parodi Italian Edition
## Roberto Parodi
- Saper mettere le mani sulla propria moto è una parte importante del «sentirsi pronti» ad affrontare il viaggio, l’imprevisto, il domani; non deve essere un deterrente, ma al contrario un elemento in più che ci fa credere che quando si desidera un risultato, anche se qualcosa va di traverso, è possibile provare a metterci una toppa. Non bisogna arrendersi al primo ostacolo.
- Perché una cosa è certa: qualcosa capiterà di sicuro, e non dovrete lasciargli il potere di rovinare tutto. Non dovrete prendervela con voi stessi, né con la vostra moto, né tantomeno con le persone che vi hanno aiutato nella preparazione della vostra impresa. Non funziona così: siete motociclisti e dovete convivere con il fatto che non sarete mai perfettamente pronti a ciò che vi aspetta in viaggio.
- La struttura stessa della moto, così leggera e senza difese (anche se si tratta di una possente Harley o una mastodontica Goldwing), implica che il motociclista debba essere uno che, in linea di massima, si fida del prossimo. E non solo del prossimo, aggiungo, ma anche del meteo, della presenza di distributori di benzina, di luoghi coperti, o riscaldati, di meccanici e di mille altre cose utili (a volte essenziali) che contiamo di trovare lungo la strada. Perché? Semplicemente perché la moto ci porta spesso al limite e ci costringe a fidarci degli altri. Questo, se ci pensate, è un bel messaggio da opporre all’immagine assai diffusa della moto come ribellione, aggressività e fuga. Secondo me è esattamente il contrario.
- Anche se sei uno stronzo, quando inizi a viaggiare ed entri poco per volta nella logica e nella filosofia del viaggio, qualcosa scatta dentro di te e ti apri di più al prossimo, diventi più sensibile, ti viene istintivo immedesimarti nelle persone che incontri lungo la strada, con cui condividi quella strana e meravigliosa dimensione che è il viaggio.
- Non è difficile attaccare discorso con qualcuno se anche lui, come voi, ha una moto. Va detto che se la persona appartiene alla categoria dei «finti motociclisti», che usano le due ruote solo per inviare messaggi sul proprio status sociale, be’, in quel caso la conversazione languirebbe in breve tempo; no, io mi riferisco ai veri appassionati, quelli che se sono fermi al semaforo su una Ducati Panigale e gli si accosta un vecchietto su una Lambretta, la sanno apprezzare e gli sorridono, magari scambiando anche un paio di battute. Vi stupireste di sapere quante amicizie tra motociclisti sono nate a un semaforo.
- che gocciolano a terra. Anche lei che sanguina, come chi la guidava. Perché vi racconto questo? Perché è quello che ho in mente quando vado in moto. È qualcosa che ho dentro di me, nascosto in fondo, tenuto bene a bada. Ma è un sentimento che c’è. E meno male. Perché è quella cosa che scatta quando il rischio è troppo alto. Tutte quelle immagini terribili, di solito latenti, esplodono dentro il mio cervello e immediatamente bloccano il polso destro che magari è troppo tirato all’indietro, in quell’attimo di squilibrio mentale e di delirio di onnipotenza che chi va in moto conosce bene e che ci porta a osare un po’ troppo. A me capita così. Ma insieme alle immagini mi tornano in mente anche le sensazioni degli incidenti: quell’istante terribile in cui ti rendi conto che non la controlli più, quei secondi brevissimi e lunghissimi prima della caduta o dell’impatto. La botta, la paura.
- I ragazzi ci mettono poco a sentirsi inferiori a un padre superman e gli effetti possono essere molto pericolosi e talvolta molto lunghi nel tempo. Per come la vedo io, un padre deve poter sbagliare, avere incertezze, fermarsi a condividere un momento di dubbio e soprattutto saper ascoltare le opinioni degli altri, anche se questi sono i suoi figli, senza temere di mostrarsi inferiore.
- Un mio amico motociclista che si chiama Lorenzo, anche lui papà di due bambini, e vero appassionato di moto e viaggi, quando sta per iniziare una gara di enduro prende un pennarello bianco e sul road-book montato sul manubrio scrive «umiltà e coglioni»: l’unione delle due nature del motociclista. Secondo me è l’alchimia delle due ruote: saper calibrare la logica con il coraggio. Senza il coraggio viene a mancare una buona parte del divertimento, e questo un ragazzo lo capisce subito. I ragazzi sono attratti dalla moto perché è un mezzo scomodo, strano, che sta in piedi solo se corre.
- In definitiva, sono convinto che l’unica cosa che ti può fermare è il parere delle persone che stimi e in cui credi. Se l’allerta ti arriva da loro, anche se sei un giovane scapestrato e spaccamontagne, ti fermi a rifletterci su.
- Dire «te l’avevo detto» non serve a un tubo, e probabilmente è anche una bastardata, ma io sono uno che ogni tanto si toglie le soddisfazioni, e potete scommetterci che gliel’avrò detto almeno per venti volte. Poi però ci siamo calmati e abbiamo valutato la situazione, visto che eravamo ancora in tempo.
- Non so se sia giusto che una passione diventi anche un mestiere, o se sia meglio che resti una parentesi nella vita di un uomo, quello che è certo è che non dobbiamo abbandonarla. Mai. Solo lei potrà salvarci la vita. E lo farà nel modo più inaspettato.
- C’è un libro molto conosciuto che si intitola Lo Zen e l’arte della manutenzione della motocicletta ed è stato scritto un secolo fa da Robert Pirsig, un vecchio pazzo scandinavo. Racconta di quando partì con una piccola moto, e con suo figlio Chris sul sellino, per attraversare le Montagne Rocciose e fare una lunga pausa di riflessione. Il libro è un po’ sopravvalutato, per non dire quasi illeggibile in molte parti, ma quando l’autore lascia stare le pippe di psicanalisi sul concetto di «qualità» e le cazzate di Fedro e racconta le esperienze di viaggio con suo figlio diventa emozionante.
- Una vignetta su Internet dice che un tempo i matrimoni duravano di più perché le persone erano abituate a riparare ciò che non funzionava, mentre oggi spesso la soluzione è cambiare marito, moglie o amico. Come gran parte delle cazzate su Internet, bisogna fare le debite proporzioni, ma qualcosa di vero c’è. E credo che avere una vecchia moto, amarla, curarla e farla funzionare bene, sia una piccola metafora di molti rapporti umani che per crescere richiedono impegno, costanza e un po’ di sacrificio.
- Ma parliamo proprio della borsa, questo bellissimo fagotto che fin da piccolo ho sempre amato: il «kit», la meravigliosa valigetta con «tutto quello che serve».
