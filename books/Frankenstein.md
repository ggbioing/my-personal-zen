# Frankenstein
- nulla contribuisce tanto a tranquillizzare il mio spirito, quanto uno scopo preciso, un punto su cui l’anima possa issare il suo occhio intelligente.
- Solo coloro che le hanno provate possono farsi un’idea delle seduzioni della scienza. Negli altri studi si può arrivare là dove gli altri sono arrivati prima di noi, e poi non v’è più nulla da sapere; ma nella ricerca scientifica c’è sempre materia di scoperta e di meraviglia. Una mente di modesta capacità che si dedichi con costanza a un unico studio deve infallibilmente giungere, in questo studio, a un alto grado di competenza; e io, che miravo continuamente a un unico oggetto di ricerca e che solo a questo mi interessavo, feci progressi così rapidi, da ideare, in capo a due anni, miglioramenti negli apparecchi chimici, che mi valsero all’università grande stima e ammirazione. Come arrivai a questo punto e teoria e pratica della filosofia naturale mi furono così familiari da rendermi inutili le lezioni di qualsiasi professore di Ingolstad, pensai che nessun vantaggio scientifico avrei potuto ricavare a star lì; e già avevo deciso di far ritorno alla mia famiglia e alla mia città natale, quando si verificò un incidente che protrasse il mio soggiorno. Uno dei fenomeni che maggiormente aveva attirato la mia attenzione era la struttura del corpo umano, o meglio, di ogni essere vivente. «Da dove procede il principio di vita?» mi chiedevo spesso. Era una domanda ardita, una domanda che è sempre stata considerata senza risposta possibile; pure, quante cose potremmo conoscere se viltà e trascuratezza non avessero impedito le nostre ricerche. Riflettei su tale argomento
- Imparate da me – se non dai miei consigli, dal mio esempio – quanto pericoloso sia l’acquisto della scienza, quanto più felice sia chi crede mondo la sua città rispetto a chi aspira a elevarsi più di quanto la sua natura consenta.
- Un essere umano perfetto deve sempre conservare equilibrio e serenità, senza permettere a passione o a desiderio transitori di turbare la sua quiete. Non credo che la ricerca del sapere rappresenti un’eccezione a questa regola. Se lo studio cui vi dedicate tende a indebolire i vostri affetti e a distruggere la vostra inclinazione per le gioie più semplici e più pure, quello studio è certo illecito, cioè non si adatta alla mente umana. Se questa legge fosse stata sempre osservata, se l’uomo non avesse mai permesso che una meta qualsiasi interferisse con la tranquillità dei suoi affetti domestici, la Grecia non sarebbe caduta in schiavitù, Cesare avrebbe risparmiato il suo paese, l’America sarebbe stata scoperta in maniera più graduale e gli imperi del Messico e del Perù non sarebbero stati distrutti.
- mio asilo notturno, e io uscii nelle strade e le percorsi a passi rapidi, quasi a sfuggire il mostro che a ogni angolo temevo si presentasse al mio sguardo. Non osavo ritornare nel mio appartamento, ma mi sentivo sospinto innanzi, anche se ero fradicio per la pioggia che cadeva da un cielo nero e ostile. Camminai
- Camminai così per qualche tempo, nel tentativo di alleviare con la fatica materiale il peso che gravava sulla mia anima.
- La vista di ciò che v’è di terribile e di maestoso nella natura aveva sempre destato in me un senso di solennità e mi aveva fatto dimenticare le cure passeggere della vita.
- La mia persona era orrenda, la mia statura gigantesca: che cosa significava tutto ciò? Chi ero? Da dove venivo? Qual era la mia meta? Queste domande mi si presentavano di continuo, ma io ero incapace di trovare loro una risposta.
- Come Adamo, io ero stato creato, secondo ogni apparenza, senza legame alcuno con altri esseri viventi; ma, sotto ogni altro punto di vista, il suo stato era molto diverso dal mio. Egli era uscito dalle mani di Dio come una creatura perfetta, felice e fortunata, una creatura salvaguardata dalle attenzioni particolari del suo Creatore; gli era stato concesso di conversare con esseri di natura superiore, di apprendere da loro la conoscenza: io invece ero misero, abbandonato e solo.
- «Maledetto il giorno in cui ho ricevuto vita!» esclamai disperato. «Maledetto creatore! Perché hai dato forma a un mostro così orrendo da suscitare persino il tuo disgusto? Dio nella sua pietà ha fatto l’uomo bello e attraente, a propria immagine; il mio aspetto, invece, è una grottesca imitazione del tuo, resa ancora più orribile dalla stessa somiglianza. Satana aveva i demoni ad ammirarlo e incoraggiarlo; io invece sono solo e detestato.»
- Nessuno fra le miriadi d’uomini esistenti avrebbe avuto pietà di me o mi avrebbe aiutato; perché avrei dovuto io mostrarmi buono con i miei nemici? No: da quel momento dichiarai guerra eterna all’umanità e, più di tutti, a colui che, creandomi, mi aveva votato a questa insopportabile abiezione.
- Creatore spietato e senza cuore! Mi avevi dotato di sentimenti e di passioni, poi mi avevi scacciato, oggetto di disprezzo e di orrore per l’umanità. Ma da te solo potevo reclamare pietà e assistenza, e da te decisi di cercare quella giustizia che invano mi ero sforzato di ottenere da ogni altro essere umano.
- Non ci separeremo fino a quando tu non mi avrai promesso di acconsentire alla mia richiesta. Sono solo e misero: l’uomo non mi sarà mai compagno, ma un essere deforme e orribile mio pari non mi respingerebbe. Il mio compagno deve essere della mia stessa specie e deve avere i miei stessi difetti. Tu devi creare un essere simile.
