# Spatriati Supercoralli Italian Edition
## Mario Desiati
- Claudia mi parlava di dettagli minutissimi con l’entusiasmo di chi condivide un segreto essenziale. Di quanto amasse la custodia di carta bruciacchiata che avvolgeva gli Lp, e piú di tutto il momento esatto in cui la punta del giradischi cominciava a graffiare sul solco nero. La felicità per lei era l’attimo di ronzio che precede la musica di un 33 giri.
- La chiamavano Papavero e ne rideva, i papaveri in primavera coloravano distese verdeggianti verso sud, erano la fine della scuola, l’estate, la nostra giovinezza.
- Confidò che l’aveva salvata proprio Caro Michele quando Natalia Ginzburg scrive che l’importante nella vita è camminare e allontanarsi dalle cose che fanno piangere.
- Il callo è un ispessimento della pelle, un tentativo di difesa delle cellule da quella pressione che in medicina viene definita «insulto meccanico».
- Destino comune di molti figli è quello di non conoscere la vita professionale dei propri genitori, averne un’idea generale ma ignorare i dettagli essenziali.
- Trovavo in quel gesto di rifare il letto già fatto da me un segno di sfiducia, e la sfiducia contiene sempre un seme di violenza.
- Una gioia silenziosa dura piú di una fragorosa, ma trattenerla troppo a lungo fa male all’anima.
- Partii su un pullman a due piani col sole di un giorno e giunsi a destinazione con la luce di un altro.
- Un lavoro noioso permette di concentrarsi su altro. – Su cosa? – faticavo a credere che ci potesse essere qualcosa di noioso nella sua vita. – I viaggi, Francesco, voglio guadagnare per viaggiare,
- Presi a leggere i suoi scrittori, era il modo piú facile per avvicinarmi a lei, rintracciare nelle loro pagine qualcosa di suo.
- Ruinenlust (s. m. Piacere provocato dal fascino degli edifici abbandonati, in rovina, centrali elettriche, vecchi manicomi, sanatori e villaggi diroccati. Sentimento di nostalgia per un tempo inesorabilmente passato. Origine risalente alla cultura neoclassica, quando i viaggiatori ammiravano i resti e le vestigia delle civiltà scomparse. Allude anche al compiacimento per i propri fallimenti e all’allegria dei naufragi).
- I suoi resoconti assomigliavano a quelli di una turista innamorata, e nulla è piú noioso del racconto di un turista.
- A volte si leggono libri solo per sapere che qualcuno ci è già passato.
- poi Erika si piegò su di sé, come nei video delle antiche tarantolate che in un saio bianco rotolavano per le piazze di Galatina nei giorni di San Pietro e Paolo.
- I tramonti sono per pochi, vanno condivisi solo con gli accoliti di una setta che per il resto del mondo è una banda di ingenui.
- i piú forti sono quelli che sanno di poter perdere tutto senza averne paura.
- a volte bisogna fare come il metallo, prendere la forma dei colpi che ci dà la vita.
- Senza un tuffo in acqua eravamo perduti, sporchi e affranti. Bagnarsi era una specie di purificazione prima di ogni nuovo, promettente capitolo delle nostre vite, l’inizio di un anno scolastico, accademico, professionale o sentimentale.
- dipingere con la calce si dice «allattare», perché gli allattatori nutrivano le pietre per fortificarle, davano loro il latte come le madri ai figli.
- in amore vince chi fugge. Ma cosa si vince, e soprattutto: che miseria vive chi crede che gli amori siano duelli a cui sottrarsi?
- I santi vengono sempre dal mare, con le mani vuote ma colmi di miracoli. Arrivano in corpo morto ma in spirito santo, giacciono in reliquiari, sono attesi a riva per scongiurare grandi carestie, siccità o la peste implacabile. San Nicola e san Teodoro arrivarono in umili urne con galere di legno che attraccarono ai porti di Bari e Brindisi. Anche san Martino apparve a Maramaldo dal mare. Quando non piove per mesi i nostri contadini pregano santa Comasia con il mento rivolto all’Adriatico, perché da lí il maestrale porta nuvole cariche di pioggia.
- Da quando mi dedico alla campagna lasciata dai miei nonni ho scelto le antiche ogliarole che daranno frutti non prima di vent’anni. L’ho fatto contro il parere di tutti. I vivai propongono ulivi geneticamente modificati che in tre anni faranno frutti. Io però mi tengo i vecchi, che si adatteranno piú lentamente alla natura che cambia. Anche gli alberi possono essere lungimiranti. Le prime olive le raccoglierà da adulta Elfo, durante una delle sue vacanze in Italia. È folle piantare degli alberi che faranno frutti quando io sarò vecchio. O forse la pazienza è solo una forma di umanità, quella dei miei antenati quando piantarono le ogliarole tra lo Ionio e l’Adriatico. Ora finalmente l’ho capito.
- Il dialetto della mia città insegna che l’amore non esiste. Quando due persone si amano, al massimo si dice che si vogliono «bbun», ossia «bene». Eppure la parola «amore» compare nel vecchio dizionario del sacerdote dialettologo Giuseppe Grassi, vale come sinonimo di «sapore». Se un frutto non ha amore vuol dire che è insipido, acerbo.
- La bagnarola è una torretta ottagonale di pietra, a riva, in cui un tempo le donne nobili delle ville rosa sul lungomare trascorrevano le giornate per non farsi guardare dagli occhi dei maschi (o per farsi amare clandestinamente dai giovani pescatori).
- Il pensiero meridiano del sociologo Franco Cassano è un saggio uscito nel 1996 per l’editore Laterza, e ha segnato l’identità di molti studiosi o semplici lettori pugliesi sul valore del tempo, della lentezza, della provincia. Considerato tra i testi di punta del nuovo meridionalismo.
- Vittorio Bodini è probabilmente il piú noto e amato poeta pugliese.
- Perché la Puglia non è la California (Baldini&Castoldi 2000) è un saggio in cui il manager Franco Tatò presenta soluzioni e proposte per migliorare l’offerta turistica e l’innovazione sociale della regione.
- La notte lava la mente è tra le piú note poesie di Mario Luzi,
- Cavalleria rusticana è un’opera musicata da Pietro Mascagni (su libretto di Giovanni Targioni-Tozzetti e Guido Menasci, ispirato all’omonimo racconto di Giovanni Verga), andata in scena per la prima volta nel 1890. È nota anche per il suo dolcissimo Intermezzo, in cui la musica sembra la risacca di un’onda quando il sole tramonta sul mare, e la carezza dei violini trasmette un senso di serena solitudine di fronte alla bellezza delle cose.
- Speravo che Cassano leggesse questo libro, e quel piccolo paragrafo dove lo citavo. Da lui ho imparato ad andare piano per dare un nome agli alberi, come scrisse nel Pensiero meridiano. Questo romanzo in fondo parla di gente cosí, che lui aveva già raccontato quasi trent’anni fa. E a lui va il mio inchino a terra.
