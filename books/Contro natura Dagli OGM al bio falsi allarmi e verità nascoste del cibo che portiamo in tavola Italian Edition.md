# Contro natura Dagli OGM al bio falsi allarmi e verità nascoste del cibo che portiamo in tavola Italian Edition
## Dario Bressanini and Beatrice Mautino
- La domesticazione è uno dei primi atti «contro natura» che la nostra specie abbia compiuto. Domesticare piante e animali selvatici significa privilegiare i caratteri utili all’uomo (come, per esempio, la grandezza di semi e frutti nelle piante o la docilità nel caso degli animali) eliminando quei caratteri che permettono loro di vivere allo stato selvatico.
- per esempio nei vegetali si sono privilegiati i caratteri, e quindi i geni, legati al sapore che l’uomo ritiene gradevole, eliminando i geni responsabili della produzione di sostanze sgradevoli o tossiche che però spesso avevano la funzione di allontanare i parassiti e gli insetti in una sorta di guerra chimica «naturale».
- Il fatto che in natura non esista il frumento tenero selvatico e che sin dalla sua genesi sia il frutto dell’intervento umano, che ha poi plasmato il
- suo genoma nel corso dei millenni per renderlo sempre più utile, dovrebbe far riflettere sulla corsa al «cibo naturale», dove con questo termine si intende, in modo un po’ confuso, un alimento che non ha subìto manipolazioni o interventi umani.
- Ma la natura non è maligna né benigna. La natura c’è, con tutto il bagaglio che si porta appresso, fatto di eventi straordinari, incroci apparentemente impossibili, mutazioni che danno vita a nuove specie e geni che saltano da un organismo all’altro. L’intervento umano, che sia di semplice selezione, che sia invece volto a produrre mutazioni o che, ancora, consista nel prendere geni e spostarli artificialmente non si discosta poi molto da quello che avviene regolarmente in natura.
- Vi farà piacere sapere che, per esempio, molti yogurt alla fragola o al lampone sono colorati con succo di carota viola.
- Mangiare carote non migliora la vista, ma una carenza di vitamina A la peggiora, e le carote forniscono caroteni che il corpo trasforma in vitamina A.
- l’estrazione dell’olio extravergine deve avvenire a temperature abbastanza basse per evitare di rovinare il gusto e gli aromi. Alcune tipologie prevedono che durante la produzione non si debbano superare i 27°C. E noi dovremmo portare l’olio extravergine di oliva a 180°C? Sarebbe un vero delitto! Se proprio volete potete usare l’olio di oliva raffinato per friggere,
- Ma insomma, che cos’è un OGM? «OGM è quando la legge dice che è OGM» direbbe il Boškov delle biotecnologie. In altre parole, non esiste un modo per classificare in modo preciso le piante in OGM e non-OGM dal punto di vista biologico e in base solo alle loro caratteristiche.
- Ecco quindi che per legge salviamo i frumenti tetraploidi come il duro e gli esaploidi come il tenero, altrimenti avremmo dovuto scrivere su ogni sacchetto del pane «contiene OGM».
- Ma allo stesso tempo esentiamo dalla classificazione, e dagli oneri di regolamentazione, tutti quegli organismi in cui il numero di cromosomi è stato alterato tramite poliploidia. Questa tecnica si utilizza spesso, per esempio, per produrre frutta e verdura senza semi perché i triploidi sono normalmente sterili. Ovviamente è una tecnica che produce delle modifiche genetiche, ma l’arbitro in questo caso non fischia.
- La scelta legislativa di definire una classe di organismi in base al modo in cui sono stati ottenuti e non in base alle loro caratteristiche, che alla fine sono le uniche cose che ci interessano quando li dobbiamo coltivare e mangiare, è a nostro parere la radice di tutti i mali, perché ha dato luogo a una legislazione irrazionale e a tratti perversa che considera e regolamenta prodotti con caratteristiche simili in modo diverso.
- Non siamo più abituati a pensare a epidemie che colpiscono i vegetali. Li vediamo sempre così belli e sani sugli scaffali che non pensiamo siano il risultato di una lotta continua tra l’agricoltore e la natura, tutt’altro che benigna. Eppure, in passato ci sono state terribili epidemie che hanno colpito l’agricoltura e che hanno influenzato pesantemente la qualità della vita.1 Basti pensare alla fillossera, un insetto che in Europa ha quasi sterminato la vite nell’Ottocento, o all’epidemia di peronospora che ha colpito nel 1845 le coltivazioni di patate in Irlanda causando la più grande carestia dell’isola.
- È bene ricordare che le mutazioni sono sempre completamente casuali, non c’è alcuna «volontà» nel fungo di mutare appositamente allo scopo di attaccare le piante, esattamente come non vi è una volontà dei batteri che ci colpiscono di riuscire a diventare resistenti agli antibiotici. Capita. Nel caso del grano, quando il fungo attacca una pianta resistente non si riproduce e la sua storia genetica finisce lì. Quando, invece, una mutazione casuale gli permette di superare le difese, si può riprodurre e diffondere quindi questa sua capacità alle generazioni successive. È l’evoluzione, un gioco al bilancino tra caso e selezione.
- Trasferire un solo gene ne farebbe legalmente un OGM, trasferire invece un intero genoma, no. Non cercate la logica in questo. Non c’è.
- Vi abbiamo già detto che ci piacciono molto gli agronomi. Sono gli scienziati più concreti che esistano, quasi degli artigiani della scienza che cesellano la natura cercando di plasmarla e renderla adatta alle esigenze degli agricoltori.
- Quando uno scienziato dice: «Non possiamo escludere che…», non vuole suggerire che quell’evento ha una grande probabilità che accada. Semplicemente dice che la probabilità non è rigorosamente zero. Ma neanche la probabilità che mentre leggete questo libro vi cada un satellite in testa è zero: «non possiamo escludere che accada». Ma non per questo ci dobbiamo rifugiare tutti sottoterra.
- «L’agricoltura sembra molto semplice quando il tuo aratro è una matita e sei a un migliaio di miglia dal campo di grano»
- Se sul terrazzo di casa o nell’orto potete anche trovare divertente (ma a patto che duri poco) una mezza giornata ogni tanto passata a estirpare a mano quelle malefiche radici, capite sicuramente che se l’agricoltura deve fornire un reddito e non essere solo un hobby della domenica pomeriggio, le malefiche erbacce si devono tenere sotto controllo in qualche modo.
- Nel 1976, il vostro autore era un ragazzino che frequentava le scuole medie e nella soffitta di casa coltivava la sua passione per la chimica crescendo cristalli blu, sintetizzando fili di rayon e producendo piccole quantità di miscele per esplosivi, molto popolari tra gli amici, mescolando zucchero da cucina e salnitro grattato dai muri della vecchia scuola. Una volta l’esperimento prese una brutta piega e la massa fusa di zucchero e salnitro si incendiò. Sembrava un fuoco d’artificio, bellissimo, ma non doveva andare così.
- un costo per gli investimenti di ricerca e sviluppo talmente elevato che solo le grandi multinazionali possono permettersi: portare un nuovo principio attivo sul mercato può costare più di 250 milioni di euro.
- non è stata, infatti, l’applicazione ripetuta del diserbante a «generare» la mutazione resistente, il superpotere. Le mutazioni, ormai lo sappiamo, avvengono continuamente e in modo del tutto casuale. Il diserbante ha solamente selezionato quella specifica mutazione e non altre. Questo è un punto importante da comprendere perché spesso, anche nei fumetti, l’apparizione di mutanti, buoni o cattivi, è vista come una reazione della natura stessa, che si oppone all’azione dell’uomo. Ma così non è.
- Il girasole selvatico è sessualmente compatibile con il girasole coltivato e si può incrociare senza problemi. Quel girasole mutante divenne, così, improvvisamente preziosissimo e fu abbastanza facile per il professor Al-Khatib, in collaborazione con Jerry Miller, un genetista dell’USDA, trasferire il gene che donava la resistenza all’erbicida ad alcune varietà coltivate.
- Incrociando il girasole mutante con una varietà coltivata dalle caratteristiche pregiate, tuttavia, i figli avrebbero una mescolanza di caratteri acquisiti sia dal padre sia dalla madre. Qualcuno guadagnerebbe la resistenza, ma magari l’olio prodotto non avrebbe più le caratteristiche desiderate, oppure avrebbe rese molto minori, visto che i girasoli selvatici sono più piccoli di quelli coltivati. Questa è la roulette di ogni accoppiamento sessuale: i figli non sono mai perfettamente uguali a uno dei due genitori, con solo un carattere, per esempio il colore dei capelli, derivante dall’altro genitore. In un incrocio, metà dei geni proviene dal padre e metà dalla madre. Parliamo quindi di decine di migliaia di geni e di caratteristiche, ed è per questo che si fanno reincroci successivi, sempre con la stessa varietà, in modo da eliminare via via tutte le caratteristiche indesiderate che il gene resistente al diserbante si era portato dietro. Ovviamente tutto questo sarebbe evitabile utilizzando le tecniche di ingegneria genetica. Si preleva dal girasole mutante solo ed esclusivamente quel gene che ci interessa e lo si inserisce nel DNA della varietà commerciale che si vuole rendere resistente a quei diserbanti. È una tecnica ormai di routine nei laboratori biotecnologici di tutto il mondo. Relativamente semplice e poco costosa. Ma è molto più saggio, dal punto di vista dell’investimento economico, trasferire il gene che interessa per via tradizionale, cosa fattibilissima in questo caso, anche se richiede un processo più lungo, che non utilizzare l’ingegneria genetica, che bollerebbe questo girasole dell’infamante etichetta di essere un OGM.
- Consideriamo ormai tradizionale, per esempio, il tiramisù, anche se è stato inventato negli anni Settanta nel ristorante trevigiano Le Beccherie e da lì si è diffuso a macchia d’olio in Italia e nel mondo. Quarant’anni vi sembrano pochi per istituire una tradizione? Quanto indietro dobbiamo spingerci perché un prodotto sia da considerare veramente tradizionale?
- Il riso delle nostre nonne aveva nomi che oggi non ci dicono nulla: Balilla, Maratelli o varietà tonde da minestra raggruppate sotto il nome di Originario. Mentre i risi che noi abbiamo in dispensa e che consideriamo tradizionali, come il Carnaroli, l’Arborio o il Baldo, le nostre nonne non li conoscevano. Non perché fossero particolarmente povere, ma perché quei risi, all’epoca, non esistevano proprio.
- Nel 1839, padre Calleri, un gesuita, tornando dalle Filippine portò i semi di 43 diverse varietà asiatiche che, coltivate e incrociate con varietà locali, diedero origine a nuove varietà del Nostrale più resistenti agli attacchi di funghi e altri parassiti. Nel frattempo, il panorama della risicoltura cambiava volto, fisicamente ed economicamente, grazie al mastodontico lavoro di canalizzazione delle acque di cui Camillo Benso Conte di Cavour fu tra i principali promotori.
- Secondo questa legge, il riso italiano è raggruppato in tipologie omogenee per i diversi impieghi culinari. Per ognuna di queste sono indicate la varietà che dà il nome al gruppo e tutte quelle che afferiscono. In pratica, se a casa avete una scatola di riso «Originario», sappiate che può contenere una delle seguenti varietà: Originario, Agata, Ambra, Arpa, Balilla, Brio, Castore, Centauro, Cerere, CL 12, Ducato, Elio, Eridano, Lagostino, Marte, Perla, Selenio, Sfera, Sole CL, SP 55, Terra CL o Virgo. E in realtà, andando a vedere l’estensione delle superfici coltivate, è molto probabile che abbiate il Selenio.
- Gli unici gruppi che, per il momento, sono formati da una sola varietà sono il Vialone Nano e il Sant’Andrea, quindi, salvo frodi,6 se a casa avete una scatola di questi risi potete essere certi che lì dentro ci sono sicuramente o Vialone Nano o Sant’Andrea. Ma per tutti gli altri valgono le regole delle griglie, anche per le varietà più diffuse come il Carnaroli, l’Arborio o il Baldo.7
- Quindi si chiamano in un modo, ma dentro potrebbe esserci tutt’altro. Certo, niente di così diverso da rovinare la preparazione dei piatti, ma le differenze tra le varietà, come è facilmente intuibile, ci sono e se nonostante compriate la stessa marca di riso da sempre ogni tanto avete risultati diversi dal solito, il motivo potrebbe essere questo.
