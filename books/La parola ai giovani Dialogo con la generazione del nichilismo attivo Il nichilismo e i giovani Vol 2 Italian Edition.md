# La parola ai giovani Dialogo con la generazione del nichilismo attivo Il nichilismo e i giovani Vol 2 Italian Edition
## Umberto Galimberti
- il futuro che la nostra cultura prospetta ai giovani non è una promessa come lo era per i loro padri, ma qualcosa del tutto imprevedibile, che non retroagisce come motivazione capace di sostenere l’impegno richiesto dallo studio in vista di una professione o di un lavoro al quale ci si sente chiamati.
- si impara per fascinazione come è nell’esperienza di tutti noi che abbiamo studiato con impegno e con successo le materie dei professori che ci avevano affascinato
- Per usare una metafora di Heidegger, il pensiero che sa solo calcolare e far di conto (Denken als rechnen) è diventato l’unico pensiero in circolazione, che ha messo fuori gioco quel pensiero capace di ringraziare e offrire gratuitamente (Denken als danken).
- Emergency Exit. Young italians abroad che racconta – lungo un viaggio durato quasi due anni, attraverso sei città tra Europa e Stati Uniti – le storie di “ordinaria separazione” dall’Italia di ragazzi fra i ventidue e i trentacinque anni, emigrati in cerca di autoaffermazione altrove.
- Dal momento che, come ci ricorda Stendhal: “La passione non è cieca, ma visionaria”, essa non si accende senza idealizzazione, senza vedere nell’altro qualità che lo rendono unico, speciale, straordinario. E non è colpa dell’altro se non riesce a corrispondere alla nostra idealizzazione. Siccome, però, i giovani non tengono in alcun conto questa eventualità, quando si congedano da un amore idealizzato soffrono due volte: per la perdita e per l’offesa.
- Questo ricorrere senza esitazione alle terapie non svela solo l’odierna incapacità di reggere il dolore, ma, come scrive Frank Furedi, diffonde una cultura che promuove non tanto l’autorealizzazione, quanto l’autolimitazione, dal momento che persuade ciascun individuo di avere un sé fragile e debole, che rende indispensabile il continuo ricorso a pratiche terapeutiche o all’assistenza di un tutor.
- Lo stesso vale per i sopravvissuti, se hanno amato chi li ha lasciati. Quel che piangono è l’amore che hanno vissuto per chi li ha lasciati, e che ora è senza oggetto, perché non ha più quella persona a cui potersi riferire. Non è il defunto che piangiamo, ma l’amore che abbiamo provato per lui.
- Eppure, il pensiero della morte ha anche un risvolto positivo se solo sappiamo anticipare l’evento della morte che comunque ci attende, non per deprimerci, ma per avere la giusta misura e il giusto criterio per distinguere, tra le offerte della vita, quelle che valgono e quelle per le quali non val la pena di spendere un giorno. Questo insegnavano gli antichi Greci che, come ci ricorda Nietzsche, hanno avuto il coraggio di guardare in faccia il dolore, e soprattutto di prendere sul serio la morte, senza farsi ingannare da cieche speranze.
- Non c’è approfondimento, ricerca, non c’è umiltà. Una volta c’era la gavetta, ora c’è la fretta, c’è il bisogno ossessivo di essere connessi, con il soldo come obiettivo finale.
- Ci hanno detto che sta per finire il mondo. Ci hanno detto che stanno per finire molte cose, in verità: i posti di lavoro, il diritto allo studio, le pensioni, le prospettive, i finanziamenti alla scuola e alla sanità, le risorse naturali, il mite clima europeo. Tutto quello che ci circonda sembra avere le ore contate.
- l’esigenza di realizzare ciò per cui si è nati, o come direbbe Aristotele: il proprio “demone”, in cui consiste la felicità, che gli antichi Greci chiamavano per l’appunto eu-daimonia, “la buona realizzazione di sé”.
- “Dove andiamo?” chiede Kerouac in Sulla strada. “Non lo so, ma dobbiamo andare.”
- Lo diceva sant’Agostino molti anni fa: “Nos sumus tempora: quales sumus, talia sunt tempora”, “I tempi siamo noi: come siamo noi, così sono i tempi”. Non sono i tempi che ci rendono quelli che siamo, ma viceversa, noi dobbiamo fare i tempi,
- Perché i giovani che insistono nella loro formazione, e non si lasciano scoraggiare dalla gran massa dei coetanei che, con la scusa della crisi, non si impegnano, vincono.
- La consapevolezza alla base di queste scelte è necessaria per bene indirizzarle, ed è l’unica vera facoltà da allenare, non in nome di una vita “soddisfacente”, ma in nome di una vita onesta, una vita che non si basi sulle flebili certezze del sentimentalismo, dell’economia, della salute, ma sull’interesse nell’esperire e metabolizzare quanto più possibile di questo virtuoso meccanismo esistenziale, e nel disporne come strumento per resistere a ogni ingerenza che non siamo in grado di schivare a distanza.
- ha imparato l’arte della vita, dove a sorprenderci non sono mai le cose, ma il nostro modo di guardarle ed eventualmente di cambiarne il significato, per cui anche una rinuncia, anche una prigione, come può essere la sua (una volta assunta consapevolmente l’occupazione lavorativa che non era propriamente il suo demone), diventa un’espressione di libertà.
- “Nell’era di internet, dello smartphone, dei Google Glass e degli altri apparecchi tecnologici che affollano la nostra vita quotidiana con la capillarità di un’ossessione psichica e l’invadenza di protesi corporee, l’esperienza appare sempre filtrata, mediata da dispositivi composti da schermi che tocchiamo ma non attraversiamo mai e che, quindi, non ci fanno mai toccare il mondo”.
- Un “passo indietro” non rinunciatario, non rassegnato e soprattutto non per cancellare un sogno, ma per quella sorta di esame di realtà che, proprio perché tiene conto delle condizioni esistenti, evita al sogno di risolversi nell’illusione e pazientemente pone le premesse per la sua realizzazione.
- fare quel “passo indietro” che consente di andare alla ricerca delle condizioni che permettono di tradurre i sogni in realtà.
- in fondo non si è mai preparati al crollo dei propri ideali.
- Dunque c’è ancora speranza per i giovani? Sì! Naturalmente solo per quelli che al rigore intellettuale aggiungono la passione del cuore.
- Ora, che i valori si svalutino non è un grosso problema. Come già abbiamo detto, i valori non sono entità metafisiche che scendono dal cielo o hanno fondamenti immutabili. I valori sono dei semplici coefficienti sociali con cui una società cerca di vivere con la minor conflittualità possibile.
- Il futuro, che la cultura occidentale, su ispirazione cristiana, ha sempre pensato come una “promessa” o almeno come una “speranza”, oggi appare come una minaccia o, perlomeno, soprattutto per voi giovani, come “imprevedibile”. E quando il futuro è imprevedibile retroagisce come demotivazione. “Perché devo studiare?” “Perché devo lavorare?” A questo punto, come dice opportunamente Nietzsche: “Manca la risposta al ‘perché?’”. “Perché devo impegnarmi?” E al limite: “Perché devo vivere?”.
- la tecnica non promuove un senso, non si pone problemi etici, non apre scenari di salvezza, non redime, non svela la verità: la tecnica “funziona”. E siccome il suo funzionamento sta diventando planetario, la razionalità della tecnica sta diventando l’unica espressione di razionalità. A essa l’uomo non può sottrarsi se non vuol essere marginalizzato o confinato in mondi umanistici, che la tecnica vede come impedimenti alla sua efficienza e alla sua produttività nel conseguire risultati con i minori costi possibili.
