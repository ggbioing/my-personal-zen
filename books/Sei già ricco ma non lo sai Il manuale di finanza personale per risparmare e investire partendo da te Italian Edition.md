# Sei già ricco ma non lo sai Il manuale di finanza personale per risparmare e investire partendo da te Italian Edition
## Riccardo Spada
- Ecco allora il primo motivo per cui non puoi non investire: i tuoi soldi si svalutano costantemente per effetto dell’inflazione e, se non fai qualcosa per aumentarne il valore nel tempo, saranno via via in grado di acquistare sempre meno beni e servizi.
- difficilmente andrai in pensione prima dei settant’anni e con un assegno che se va bene coprirà le tue spese fino al 10-15 del mese. Da lì in avanti, in bocca al lupo!
- capitalizzazione composta. Il presupposto perché ciò avvenga è che ogni rendimento sia infatti sistematicamente reinvestito.
- Il risparmio, che in senso stretto è la differenza tra il reddito e le spese.
- Devi smetterla di pensare alla quota destinata al risparmio come agli ultimi soldi rimasti una volta che hai completato tutte le spese e, al contrario, cominciare a pensare al tuo budget per le uscite variabili come a ciò che hai a disposizione una volta che hai già risparmiato. L’idea, insomma, è spendere ciò che resta dopo aver risparmiato e non risparmiare ciò che resta dopo aver speso.
- Quello in un immobile è un investimento illiquido per definizione. Come puoi immaginare, non puoi vendere bagno e soggiorno ma tenerti le camere da letto.
- Il fatto che non ci sia una Borsa che ogni giorno ti dice come varia il prezzo di casa tua non significa che il suo valore non sia volatile.
- il più grave e diffuso errore dell’investitore privato medio è esattamente quello di non diversificare, concentrando i propri risparmi in pochi investimenti e sottostimando il rischio che la perdita di valore di uno di questi possa minare in modo irreparabile il patrimonio.
- il rischio specifico è chiamato anche rischio non remunerato, in quanto assumerselo non comporta l’aspettativa di un maggior rendimento. Il rischio sistematico è invece il rischio implicito in ciascuna asset class, ossia il rischio di investire in un certo tipo di asset, una volta rimosso ogni rischio specifico. In finanza viene definito come volatilità, ossia la misura di quanto si discosta nel tempo il valore di un certo asset rispetto al suo valore medio.14 Più il valore di un asset, espresso dal suo prezzo, è soggetto a grandi variazioni, più sarà considerato rischioso.
- chiamata premio al rischio (o equity risk premium) e rappresenta esattamente il rendimento «aggiuntivo» che un investitore si aspetta per il fatto di investire i suoi soldi in azioni anziché metterli al sicuro in titoli di debito garantiti dallo Stato.
- In generale, se dovessimo classificare le diverse asset class – lasciando momentaneamente da parte quelle particolari come le materie prime e gli immobili – dalla meno rischiosa (e meno redditizia) alla più rischiosa (e più redditizia), avremmo: cash (depositi, fondi monetari, obbligazioni a breve termine); titoli di Stato investment grade; obbligazioni societarie investment grade; titoli di Stato di Paesi emergenti (Cina, India, Taiwan, Brasile, Messico, Sudafrica, Arabia Saudita…) e obbligazioni societarie high yield; azioni di società di Paesi sviluppati (Usa, Europa, Giappone, Canada, Australia…) azioni di società di Paesi emergenti.
- affidarsi ai rendimenti del passato per prevedere quelli futuri è un po’ come guidare guardando nello specchietto retrovisore, per sfruttare una metafora spesso usata a Wall Street.
- ridurre al minimo la giacenza sul conto corrente è probabilmente un’indicazione sensata, dato che è tra tutti gli strumenti che vedremo quello meno remunerativo.
- Etf monetario è uno strumento quotato in Borsa che restituisce all’investitore un rendimento simile al tasso dei prestiti interbancari.
- potrebbero non essere molto «liquide», ossia potrebbero non esserci sempre dei compratori disposti ad acquistarle quando le voglio vendere.
- L’unica cosa che ti deve essere chiara è la relazione inversa tra prezzi e rendimenti delle obbligazioni: se c’è una variazione dei tassi di interesse, le vecchie obbligazioni vedranno il loro prezzo scendere (se i tassi salgono) o salire (se i tassi scendono) in maniera tale da garantire lo stesso rendimento delle nuove.
- Le azioni sono letteralmente «quote» di una società.
- mentre quando investi in un’obbligazione di fatto stai prestando soldi a una società (o a uno Stato), quando invece investi in un’azione diventi proprietario di una parte di quella società e ne condividi onori (i profitti) e oneri (le perdite, fino al rischio di fallimento).
- asset «puramente speculativi». Tradotto: nel loro caso, il rendimento generato dall’investimento deriva unicamente dalla differenza di prezzo tra quando le compri e quando le rivendi. Si tratta quindi di una scommessa sul valore futuro di una o più materie prime.
- 2022: di solito, quando si verifica un’impennata nella crescita dell’inflazione, azioni e obbligazioni perdono entrambe valore, anche in maniera importante.
- Come certamente ricorderai – e se così non fosse suggerisco più pesce azzurro nella tua dieta
- Esistono due tipologie di costi che vanno considerati quando si investe in Etf: quelli di transazione, applicati dalla tua banca o dal tuo broker online,14 e quelli di gestione, applicati dalla società che emette l’Etf. Lasciando momentaneamente da parte i primi,15 l’insieme dei costi di gestione di un Etf si chiama Total expense ratio (Ter) e corrisponde a una percentuale del capitale che annualmente risulta investita nello strumento. La stragrande maggioranza degli Etf più grandi e utilizzati in Europa16 ha un Ter medio compreso tra 0,1% e 0,3% all’anno.
- Invece costruire un portafoglio composto da azioni di diverse aree del mondo, da obbligazioni di livello investment grade (in particolare titoli di Stato) ed eventualmente da materie prime significa impostare un portafoglio realmente diversificato attraverso asset tra loro poco correlati. Comprendere questa cosa è fondamentale per costruire il portafoglio che più si adatta alle mie esigenze.
- Se le obbligazioni singole possono essere un valido strumento per investire una certa somma in vista di una spesa facilmente prevedibile in un determinato momento nel futuro (un matrimonio, l’iscrizione all’università dei figli, la sostituzione dell’auto…), gli Etf obbligazionari sono certamente strumenti più pratici e flessibili nella costruzione del portafoglio di investimento a lungo termine.
- L’adattamento si basa sull’idea di avere in obbligazioni la quantità minima di patrimonio che ritieni idonea per affrontare eventuali esigenze finanziarie di medio periodo, imprevisti non gestibili con il fondo di emergenza e, più in generale, per garantirti serenità.
- Questo esercizio, per come la vedo, non andrebbe fatto oggi che stai leggendo questo libro e poi mai più per il resto della vita, ma andrebbe ripetuto magari ogni sei-dodici mesi, per aggiornare la proiezione del tuo portafoglio in base a nuovi scenari che potrebbero presentarsi nella tua vita. Se da qui ai prossimi anni i tuoi piani dovessero mutare, dovessero arrivare dei figli, dovesse cambiare qualcosa (in peggio o in meglio) nella tua situazione professionale eccetera, allora anche l’asset allocation dovrebbe armonizzarsi di conseguenza.
- Se questi sono tutti gli aspetti positivi del fondo pensione, bisogna sottolineare alcune limitazioni. In primo luogo, hanno costi mediamente più alti di un investimento fatto tramite Etf. I fondi negoziali di categoria sono nettamente più economici rispetto a quelli aperti e ai Pip, ma in generale nessuno è competitivo rispetto al costo medio di un investimento in Etf.
- Ricordi la frase di Warren Buffett che abbiamo citato nel quinto capitolo? «Be fearful when others are greedy and greedy when others are fearful.» E questo è il motto di qualcuno che ha messo assieme un patrimonio personale incredibile investendo in maniera efficace, grazie al suo indubbio talento ma anche a pazienza e razionalità ancor più straordinarie.
- Serve disciplina per fare una pianificazione a breve, medio e lungo termine e attenervisi. Serve pazienza perché gli effetti dell’interesse composto si dispieghino nel tempo. Serve costanza perché, mese dopo mese, si continuino ad alimentare i nostri investimenti in qualunque fase di mercato. E infine serve impegno, tanto impegno, perché la finanza personale è anche una questione di sacrificio e attesa. In fondo si tratta di rinunciare alla soddisfazione di desideri immediati – un piccolo piacere, un acquisto impulsivo, un’occasione in più di divertimento – per conseguire domani obiettivi più importanti. Si tratta di fare più fatica impegnandosi nel proprio lavoro, nella ricerca di una nuova occupazione o nella creazione di una seconda entrata. Si tratta di vedere i propri soldi aumentare ma allo stesso tempo resistere alla tentazione di spenderli subito, scegliendo invece di investirli – sopportandone il rischio – in vista di un domani migliore.
