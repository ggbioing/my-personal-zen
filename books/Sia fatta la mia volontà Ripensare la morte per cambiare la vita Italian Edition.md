# Sia fatta la mia volontà Ripensare la morte per cambiare la vita Italian Edition
## Marina Sozzi
- la nostra mortalità, limite per eccellenza, ci rende responsabili per ogni gesto che compiamo nei confronti nostri e degli altri. Se offendiamo, se feriamo, se siamo aggressivi, modifichiamo la nostra vita e quella altrui, come ben sanno gli orientali quando parlano di karma. Le azioni hanno conseguenze sulle nostre fragili vite.
- Fui incantata da una poesia di Marguerite Yourcenar, Non saprai mai:
- La domanda è cosa diversa dal bisogno.
- Non ho una cultura biologica, ma colgo bene le categorie culturali mediante cui gli individui ragionano. Le metafore belliche della lotta, della battaglia, della guerra alla morte, della possibile vittoria della vita e della giovinezza eterna, della sconfitta finale della «donna con la falce», di medievale memoria, appartengono in toto al Novecento, e alla sua strategia di marginalizzazione della mortalità umana.
- Consiglio una lettura: Cosa sognano i pesci rossi, di Marco Venturino. È un romanzo satirico e terribile, che mette a nudo vizi e assurdi vezzi della medicina contemporanea. Si svolge all’interno di un reparto sotterraneo di terapia intensiva ospedaliera, e ci presenta alternativamente i pensieri del paziente (il pesce rosso) e quelli di un medico un po’ più consapevole dei colleghi (la faccia verde).
- la malattia non è una sosta forzata, un pedaggio da pagare per riguadagnare lo stato «normale» di salute. È linguaggio del corpo, e come tale dovrebbe essere ascoltato: potrebbe essere un’occasione per fermarsi un po’ nella nostra corsa verso il futuro, per pensare, per cambiare, per prendere coscienza dei nostri limiti e della nostra forza, per rimettere ordine tra le nostre priorità, per ridimensionare (per alcuni) le ambizioni esagerate, per comprendere l’importanza degli affetti, e tante altre cose, per ognuno diverse.
- Il senso della propria debolezza e vulnerabilità è condizione necessaria per essere capaci di compassione – e dunque di solidarietà – nei confronti del nostro prossimo, percepito come simile. Perduta la percezione dell’umana fragilità, il sostegno reciproco è messo a rischio.
- È dubbio che si riesca a incrementare la longevità oltre il limite dei 120 anni, ma s’ignora se i geni della specie abbiano inscritta al loro interno la durata massima dell’individuo. Chi è interessato all’argomento può leggere l’interessante libro di Guy Brown, che dirige a Cambridge un gruppo di ricerca che studia la morte cellulare, e i rapporti di quest’ultima con patologie quali il cancro, l’infarto, le demenze.
- Costui (o più spesso costei) si assume la responsabilità delle cure, diviene il cosiddetto care giver, interlocutore privilegiato dell’équipe curante. Non sempre questa felice condizione esiste. A volte, ad esempio, nessuno dei figli di un anziano può sospendere la propria vita lavorativa per un tempo indefinito. Oppure, nella nostra società molto mobile, nessuno dei figli vive più nello stesso luogo dei genitori; o ancora, nelle famiglie frammentate dai divorzi, da nuove unioni, da figli avuti da matrimoni differenti, il care giver proprio non salta fuori.
- dove regna la separazione e il conflitto, regna l’audience (e, in politica, la conquista dei voti).
- Gli individui riescono in genere ad accettare, seppur faticosamente, l’irreversibilità del proprio percorso verso la fine della vita. Tuttavia, perché possano farlo, occorre che siano informati correttamente di ciò che li attende.
- Se i medici peccano di onnipotenza, però, i pazienti credono nell’immortalità, e diventano così involontari alleati dei vari «Fulgenzi» sparsi in sanità, e inconsapevoli carnefici di se stessi.
- Un diritto, spiegò, non si valuta dal numero delle persone che lo esercita.
- In Italia, come si è detto, un cittadino su due non sa che cosa siano le cure palliative: come si può pensare che un sondaggio sull’eutanasia, costruito sull’opposizione favorevole-contrario, rispecchi la volontà consapevole degli individui?
- i principi della morale sono, per loro natura, incerti e non sempre rappresentano valori condivisi. Quindi non vanno confusi con il diritto, il cui scopo non è la disciplina della morale, cui anzi rimane del tutto indifferente.
- Come non nasciamo per decisione autonoma, la nostra volontà di morire non dovrebbe essere solipsistica, ma condivisa. Esiste la nostra sofferenza, ma anche quella che infliggiamo agli altri con la nostra morte. Accertarsi che siano in grado di sopportarla fa parte delle condizioni di una morte umana e pacificata. Occorre poter parlare apertamente della morte con i propri cari, e ancora un lungo cammino ci separa da questa possibilità dal punto di vista culturale.
- Da diritti si trasformano allora in doveri: se ho il diritto di essere autonomo, esserlo dipende dalla mia volontà e responsabilità, e quindi devo esserlo.
- Erasmo, uno dei più brillanti ingegni del nostro umanesimo, scrisse che non è possibile la buona morte senza la buona vita. Non potrò morire sereno se ho vissuto una vita di menzogna e violenza, o anche solo se mi sono lasciato imbrigliare in un modo di esistere egocentrico e sempre interessato, senza pensare a chi sarebbe venuto dopo di me, chiuso nel mio egoismo e cieco di fronte al bene altrui e a quello pubblico.
- chi resta con un grande dolore nel cuore deve cercare, in genere, di resistere, e di tornare alla quotidianità al più presto.
- il lutto modifica la nostra personalità, ci porta verso nuovi lidi, talvolta lontani da ciò che eravamo. Chi si aspetta di tornare a essere la stessa donna o lo stesso uomo che era prima del lutto sarà disingannato. L’equilibrio che ritroviamo dopo una perdita è differente dallo stato di benessere precedente, si fonda su premesse, convinzioni, relazioni nuove. Questa è anche la ragione per cui occorre tempo, pazienza, impegno, e un pizzico di coraggio e di apertura al cambiamento per superare un lutto. Superare, appunto, non annullare.
- La nostra cultura è ancora legata all’immagine cartesiana dell’uomo, diviso in corpo e anima, materia e pensiero.
- con il lutto: i sintomi più comuni sono l’inappetenza e la perdita di peso, l’insonnia, la stanchezza, il rallentamento nella ripresa delle attività abituali, le difficoltà di attenzione e concentrazione. Propone al paziente di cercare insieme una via per ritrovare una migliore condizione psicofisica.
- Per questo sarebbe importante chiedere loro cosa si aspettano da noi, senza il timore di essere importuni.
- Il periodo del lutto, se è collettivamente prescritto e condiviso, sostiene in genere gli individui in modo efficace. Una durata indeterminata, invece, decisa da ciascun soggetto autonomamente, un tempo puramente interiore, rende le cose più ardue. Per quanto tempo è legittimo che io soffra? Quando devo (o posso) smettere di piangere, affermare di non essere più in lutto?
- Ci sono cose che occorre affrontare, e la perdita (non solo quella di una persona in seguito a morte, ma ogni perdita) è una di queste.
- «Lei è in lutto per ciò che ha perso di sé con la malattia, e questo lutto lo deve affrontare, altrimenti tornerà a trovarla in futuro.» Aveva ragione. Il percorso interiore che ho fatto per uscire da quello stato di fragilità si è rivelato una fase di crescita decisiva nella mia vita.
- comunque non si è tristi ventiquattro ore al giorno, neppure dopo la perdita di un congiunto. Il dolore spesso arriva a ondate. Inoltre, i cambiamenti obbligati prodotti dal lutto nella vita del dolente fanno nascere una varietà di differenti emozioni, non soltanto negative. La mestizia, l’angoscia, la disperazione e il pianto possono alternarsi al tentativo di guardare avanti con fiducia.
- Per i bambini, la perdita di un animale è spesso il primo contatto con la morte, ed è questa un’ottima opportunità per riflettere con loro sulla mortalità.
- la vita eterna appartiene a coloro che vivono nel presente.
- Per via di questo lungo decorso, si stenta a considerarla una malattia terminale, tuttavia è noto che da essa non si guarisce.
