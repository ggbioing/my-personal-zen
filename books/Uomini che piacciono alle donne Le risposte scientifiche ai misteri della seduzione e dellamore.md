# Uomini che piacciono alle donne Le risposte scientifiche ai misteri della seduzione e dellamore
## Emmanuele A. Jannini
- Questi e altri incontrovertibili dati dimostrano che donne e uomini sono tanto uguali quanto diversi, e che quando si parla di differenze ci si riferisce ad attitudini o fattori di rischio, e non a destini prefissati, stabiliti esclusivamente da un innato programma biologico, che pure esiste e lavora, diremmo, in background.
- La sessualità maschile si è evoluta in senso propositivo («Facciamo l’amore?», talvolta senza punto interrogativo), mentre quella femminile si è sviluppata in senso dispositivo («Raccontami chi sei, e poi deciderò se far l’amore con te oppure no»).
- il nominalismo estremo, cioè l’enfasi data ai nomi, ha talvolta coperto la pochezza dei contenuti scientifici.
- Ma difficilmente una crociata femminile per trasformare un uomo avrà successo. Spesso i maschi cambiano quando una certa maniera di essere non è più funzionale ai loro obiettivi e raramente lo fanno per adeguarsi ai desideri femminili.
- Il garbo è una carezza non fisica, è un abbraccio che avvolge ora dopo ora, giorno dopo giorno. Un eccesso di galanteria, però, viene interpretato come un segno di forte ansia da prestazione, che trasforma qualsiasi pretendente in un loser alla disperata ricerca di una relazione. I ragazzi troppo complimentosi con l’altro sesso, che qualcuno chiama con disprezzo «zerbini», tendono a essere snobbati dalla stragrande maggioranza delle donne,
- Le cellule femminili preposte alla riproduzione, gli ovociti, hanno la stessa età della donna che li ovula ogni mese. Anzi, qualche mese in più, visto che si formano nella vita fetale e restano come addormentati nell’ovaio per i molti anni che precedono la loro ovulazione. Questo lungo periodo è costellato di malattie, esposizione a sostanze tossiche e inquinanti, stress, e non sempre le cellule attorno all’uovo o le sue stesse caratteristiche cellulari sono in grado di difenderlo da queste minacce. Dunque, più l’ovocita è vecchio, più è alto il rischio di malattie congenite del nascituro.
- Uno spermatozoo non può essere molto più vecchio di due mesi e mezzo, altro che decenni e decenni di rischiosa permanenza nel ventre, come accade alle donne. Dal punto di vista biologico è quindi evidente il vantaggio per l’individuo, e ancor di più per la specie, di una differenza di età dove lei sia più giovane di lui.
- Comunque siamo certi che, almeno per la nostra specie, l’orgasmo è una percezione, una lettura che il cervello fa delle contrazioni della muscolatura della pelvi. Il punto cruciale è quindi tra le orecchie, non tra le gambe. Il sistema nervoso centrale decide se quelle contrazioni dei muscoli periferici sono un grande piacere (quindi efficace nell’attivare i meccanismi cerebrali della ricompensa), un piccolo piacere o nessun piacere. Già, perché vi sono pure persone, perlopiù donne, che l’orgasmo non sanno neppure cosa sia. Questa condizione si chiama «anorgasmia», ovvero mancanza di orgasmo:
- E c’è infine un’ultima differenza. Ben poche sono le possibilità maschili di simulare il piacere. Al contrario, le signore possono archiviare una pratica noiosa con una recita ben fatta, che lascia al partner di turno l’illusione di essere un amante eccellente.
- Nella mia carriera clinica ho spesso scoraggiato gli uomini dall’indagare a fondo sui «sintomi» inequivocabili dell’orgasmo con le loro mogli e fidanzate, per evitare di trasformare il sesso in una sorta di check-up clinico, decisamente poco romantico.
- Da tempo si sapeva che le famose redini che devono essere tirate, se non si vuole che il cavallo dell’orgasmo maschile arrivi troppo presto, hanno un nome: «serotonina». Questo neurotrasmettitore ritarda l’eiaculazione a livello del sistema nervoso centrale e la dapoxetina, in origine nata in seno alla categoria degli antidepressivi serotoninergici, permette proprio alla serotonina di funzionare meglio. Il risultato è un miglioramento evidente del controllo eiaculatorio.
- È quasi ignorata la posizione sessuale che imponevano, per cultura e tradizione, i missionari cristiani quando incontravano le ragazze delle antiche civiltà orientali che cercavano di colonizzare. La posizione del missionario ha alcuni vantaggi (occhi e bocche s’incontrano senza sforzi, la sensazione di possesso maschile è garantita) e non pochi svantaggi: la donna è più passiva che in altre posizioni e dipende molto dal ritmo imposto dal maschio; le mani di lui sono sostanzialmente impegnate a sorreggere il peso del corpo e poco disponibili a stimolare capezzoli e clitoride. Inoltre, dà un completo appagamento a entrambi i partner solo a patto che l’erezione sia perfetta, che il controllo dell’eiaculazione sia ottimale e che a monte vi sia una buona stimolazione precoitale.
- la posizione che produce più facilmente l’orgasmo femminile è quella faccia a faccia con lei sopra di lui (missionario invertito). Il dato è piuttosto robusto
- in natura più o meno tutti i maschi montano la femmina da dietro; l’eccezione è il nostro cugino scimpanzé bonobo, che si è inventato, prima di noi, la posizione del missionario).
- A rendere l’arvicola fedelissima e così diversa dagli altri animali in generale (e dagli altri roditori in particolare) è soltanto una coppia di ormoni, l’ossitocina e la similissima vasopressina, che vengono prodotti in una zona profonda del cervello dei mammiferi, cioè nell’ipotalamo che continua nell’ipofisi posteriore.
- in tutte le culture, la prima causa di separazione è l’adulterio e la seconda la sterilità. Abusi e incomprensioni vengono dopo.
- Per alcuni periodi ho seguito, come tanti, una dieta. So bene che, quando persevero, dopo nemmeno tanti giorni di restrizione calorica inizio a sentire molto meno i morsi della fame. Conosco altrettanto bene le reazioni del mio corpo, che non è un’eccezione, quando invece mi abbandono ai piaceri della tavola: più mangio, più mangerei. Lo stesso accade per il sesso.
- nella scelta di una partner stabile un uomo cerca sempre di ottenere il meglio che può ragionevolmente aspettarsi; quando si tratta di una storia occasionale gli basta molto meno. Diventa improvvisamente di bocca buona. Non in fatto di avvenenza fisica, dove concede relativamente poco, ma è più disposto ad accettare caratteristiche psicologiche negative come antipatia, egoismo, scarso senso dell’umorismo e perfino promiscuità. L’idea che si tratti di una donna, come si diceva un tempo, facile, che gliela farebbe senz’altro scartare come potenziale compagna, lo sprona di più.
- biologia è solo l’hardware, il cui funzionamento è totalmente dipendente da usi, costumi, credenze, tradizioni, religioni, leggi e regole sociali: il software. Nessun fenomeno umano è veramente comprensibile ignorando l’hardware oppure il software.
- i maschi di numerose specie si sono attrezzati specializzando, secondo lo zoologo Robin Baker, alcuni spermatozoi non già a fecondare, ma a uccidere quelli di un rivale che li ha preceduti nella copula. Nessuno ha mai studiato in maniera convincente se anche tra gli umani esista qualcosa del genere.
- Si stima, ma è verosimilmente un dato al ribasso, che l’infedeltà si verifichi in almeno il 25 per cento dei matrimoni.
- Penso che il sugo di tutta la storia sia che gli uomini che piacciono, veramente, alle donne sono quelli che non hanno mai paura del loro (come del proprio) piacere, della passione e dei sentimenti; di cambiare stile di vita quando è sbagliato; di rivolgersi al medico quando ne hanno bisogno (e non al dottor Google); di prendere medicine quando sono utili e prescritte e che, soprattutto, abbiano definitivamente eliminato dal loro vocabolario uno dei più frequenti modi di indicare l’atto sessuale: «possedere». Alle donne non piace essere possedute, come i «vecchi» maschi credono. Piace, ed è molto più impegnativo, ma anche tremendamente più remunerativo per entrambi, essere amate.
