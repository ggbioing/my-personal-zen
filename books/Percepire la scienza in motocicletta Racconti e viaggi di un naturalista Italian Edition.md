# Percepire la scienza in motocicletta Racconti e viaggi di un naturalista Italian Edition
## Marco Landi
- e così, pensando che fosse meglio lasciar perdere, mi comportai come quelle persone che rinunciano per non fare brutte figure, e che un attimo dopo si pentono per non essersi lasciate andare.
- Sì, rallentai, perché rallentare vuol dire anche prolungare l’esposizione alla bellezza e dare forma al ricordo. Mi torna in mente la meravigliosa analisi della lentezza di Milan Kundera: “Dar forma a una durata è l’esigenza della bellezza, ma è anche quella della memoria. Ciò che è informe è inafferrabile, non memorizzabile. […] C’è un legame segreto fra lentezza e memoria”
- Che sciocco che sono. Che maledetta abitudine è trovare tutto dappertutto. Ci voleva proprio una vecchia osteria in montagna per ricordarmelo. Patate e pomodori sono dell’America Latina, ma i pomodori vengono dai tropici e le patate, invece, dalle montagne andine. Il più semplice insegnamento è che l’ecologia di una specie è sempre la stessa, in qualunque luogo la si coltivi.
- Oramai scruto il tempo sempre. Alzo gli occhi al cielo ogni volta che sto per rimettermi il casco. È un comportamento così ordinario che mi viene naturale fare congetture. A volte mi sento come un novizio che pratica il culto delle previsioni del tempo per raggiungere una sorta d’illuminazione meteorologica. Ma la procedura è sempre la stessa, coprirsi e scegliere la strada migliore per scansare la pioggia, oppure, aspettare che passi, perché qualsiasi motociclista, se c’è un modo di evitare la pioggia, la evita.
- per noi che respiriamo nel vento.
- Poi si toccò la fronte con le dita come se dovesse riflettere e dopo qualche secondo: “Adesso che ci penso ebbi lo stesso problema anche con la Guzzi Nevada 750, ma lì, se ricordo bene, ci misi una bobina di una Honda 750 Four”.
- Ripresero a parlare come niente fosse, di volta in volta mi dicevano che “bastava poco”, riferendosi ai pochi mezzi a disposizione e necessari per riparare una motocicletta. Ma io pensai che invece era necessario saper fare molto, molto più di quello che io potrei sognare di fare.
- Comunque, ciò che più mi ha sorpreso, e che riguarda il cambiamento accennato all’inizio, è stato il senso di turbamento che provai quando, tornato in quel luogo, lo trovai trasformato completamente. Fui colpito da come il naturale evolversi della foresta che stava per riprendersi un sentiero cinto da alberelli di mandorlo e da intricati biancospini, era stato bruscamente interrotto dalla mano dell’uomo per lasciare posto a un pavimento di pietre, che attraversando un prato verdissimo – all’inglese (in cui la diversità è intesa come disordine e i fiori devono sottomettersi alla falce del giardiniere), finiva sul bordo di una piscina. In quel momento fui invaso da un senso di privazione, come se fossi stato derubato di quel paesaggio, ma anzi, sarebbe meglio dire privato di quel ricordo. L’etnologo e scrittore Marc Augé, nel suo libro - Il tempo senza età , descrive meravigliosamente tale effetto così: “Da un certo punto di vista si tratta dunque di una vera intrusione nella vostra intimità personale […]. Non è più tanto questione di ecologia quanto, invece, di una sorta di oltraggio alla vita privata”
- Quel simpatico benzinaio mescolava con semplicità e scioltezza la parola toscana alla romana adeguando il dialetto a quella terra fra regioni, e così facendo, mutava i confini politici in una sfumatura che inseguiva la geografia naturale delle valli, delle pianure, e dei laghi, dove i popoli si mischiano.
- “Imparare è un’esperienza; tutto il resto è solo informazione” Albert Einstein
- Da piccolo fantasticavo molto su quello che sarebbe stato il mio futuro. “Da grande voglio fare il meccanico” e dopo “da grande voglio fare il medico”. Ma come molti che lo hanno pensato, non ho fatto né l’uno e né l’altro. Tanti di voi saranno finiti per fare mestieri onesti più puliti del meccanico e forse meno responsabili di un chirurgo. Quelli più fortunati saranno riusciti anche a fare lavori più remunerativi, ma penso che siano pochi quelli veramente soddisfatti come un meccanico che ripara un guasto per godere delle cose che resistono al tempo.
- “È molto più bello sapere qualcosa di tutto, che tutto di una cosa” Blaise Pascal
- Ma conoscevo un modo per risolvere il dilemma. Dovevo fare un ragionamento a ritroso, arrivare alla soluzione applicando quel procedimento analitico tanto caro a Sherlock Holmes, l’investigatore per antonomasia, che ne svela l’originalità al dottor John H. Watson, spiegandogli: “Se lei descrive una certa sequela di eventi, gli ascoltatori, per la maggior parte, le diranno quali potrebbero essere le conseguenze degli eventi stessi. Sono capaci di mettere insieme mentalmente le circostanze e di arguire quello che accadrà in seguito. Ben poche, viceversa, sono le persone che, venendo a conoscenza di un fatto, riescono a dedurre le circostanze che l’hanno provocato” 1.
- Oliver Sacks, professore di neurologia e psichiatria che ha amato la musica e la motocicletta, descriveva questo fenomeno con molta chiarezza: “È come se il cervello dovesse imporre un proprio schema, perfino quando non è presente alcuno schema oggettivo. […] Noi tendiamo ad aggiungere una sorta di melodia al suono di un treno o a sentire delle melodie in altri rumori meccanici” 3. Ebbene, mi è capitato di entrare in garage, guardare la motocicletta e ricordarmi del suono, e quando spengo il motore, continuo ancora a sentire quella ripetizione sonora che echeggia nel cervello per qualche minuto.
- È solo la leggerezza dei nostri bagagli che ci fa prendere un’altra direzione. Così, senza il peso dei condizionamenti, scegliamo la strada più lunga, forse la meno conosciuta, ma che ci conduce fino al di là del bersaglio, oltre la scena per vedere oltre. In quel momento sperimentiamo la scoperta, l’autenticità, la creatività, percepiamo un senso di grandezza nelle piccole cose che facciamo e riscopriamo quella libertà che migliora la percezione delle nostre emozioni.
- Credo che non ci sia niente di male nell’essere devianti per scelta, non è misantropia, è solo che le occasioni di potere non ci darebbero più piacere della libertà di fuggire da esse. Nonostante ciò, siamo anche noi produttivi, e infatti, la colpa che ci attribuisce la società è un’altra, che poi non è una colpa ma un merito, è che limitiamo i nostri consumi a quelli primari, senza fare sprechi e senza rimanere sedotti dal bagliore della superficie delle cose.
