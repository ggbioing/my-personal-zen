# Lo Zen e larte della manutenzione della motocicletta Gli Adelphi Vol 8 Italian Edition
## Robert M. Pirsig and D. Vezzoli
- Loro non hanno una tesi logica, si limitano a descrivere uno stato di cose.
- Per lui quello che le cose significano non ha importanza; si preoccupa soltanto di come le cose sono.
- Qui ci troviamo di fronte a due tipi di visione della realtà. Il mondo come lo vediamo è realtà, indipendentemente da quello che dicono gli scienziati. Ed è così che la vede John. Ma anche il mondo come ci viene rivelato dalle scoperte scientifiche è realtà, indipendentemente dalla sua apparenza, e chi appartiene all’universo di John non potrà limitarsi a ignorarlo, se ci tiene a conservare la sua visione della realtà. John lo scoprirà quando gli si bruceranno le puntine. Ecco perché si era arrabbiato tanto il giorno in cui non riusciva ad avviare il motore. Era un’intrusione nella sua realtà.
- Fedro era pazzo. E quando guardi un pazzo senza mediazioni non vedi che il riflesso della tua consapevolezza che è pazzo, il che equivale a non vederlo affatto. Per vederlo devi guardare la realtà con i suoi occhi, e l’approccio indiretto è l’unico modo per arrivarci. Altrimenti le tue opinioni ti sbarrano la strada.
- John pensa che io stia lavorando su pezzi del motore, invece sto lavorando su dei concetti.
- Ma smantellare una fabbrica, o ribellarsi contro un governo, o rifiutarsi di riparare una motocicletta solo perché essa è un sistema, è attaccare gli effetti invece delle cause. Il sistema vero è la nostra costruzione del pensiero sistematico, la razionalità stessa, e se si smantella una fabbrica lasciando in piedi il sistema di pensiero che l’ha prodotta, questo non farà che dare origine a un’altra fabbrica.
- Gli enunciati logici da annotare sul quaderno sono da dividere in sei categorie: 1. Enunciato del problema. 2. Ipotesi sulle cause del problema. 3. Esperimenti destinati a verificare ciascuna ipotesi. 4. Risultati probabili degli esperimenti. 5. Risultati effettivi degli esperimenti. 6. Conclusioni sulla base dei risultati degli esperimenti.
- Il vero scopo del metodo scientifico è quello di accertare che la natura non ti abbia indotto a credere di sapere quello che non sai. Non esiste un solo meccanico, scienziato o tecnico che non sia stato soggetto a quest’illusione tanto da stare istintivamente in guardia. È soprattutto per questo che i trattati scientifici e le istruzioni meccaniche sembrano così noiosi e pedanti. Le negligenze e le fantasie romantiche in campo scientifico fanno dei brutti scherzi, e la natura imbroglia già abbastanza da sola senza che gliene diamo noi l’occasione. Alla prima deduzione falsa riguardo al motore, ci si ritrova irrimediabilmente bloccati.
- La formulazione delle ipotesi è la più misteriosa di tutte le categorie del metodo scientifico. Nessuno sa da dove vengano. Uno se ne sta lì seduto e all’improvviso ha come una folgorazione. Ma finché non è verificata, l’ipotesi non è verità, perché la sua origine non sono gli esperimenti. La sua origine è altrove.
- Si dice a volte che non c’è un progresso vero e proprio; che una civiltà che uccide milioni di persone in guerre di massa, che inquina la terra e gli oceani con quantità sempre maggiori di rifiuti, che distrugge la dignità degli individui soggiogandoli a un’esistenza forzatamente meccanizzata, difficilmente può essere definita un progresso rispetto all’esistenza più semplice delle società primitive. Ma quest’argomentazione, benché abbia un suo fascino romantico, non regge. Le tribù primitive permettevano una libertà individuale molto inferiore a quella concessa dalla società moderna. Le guerre venivano perpetrate con molte meno giustificazioni morali. Una tecnologia che produca rifiuti è in grado di trovare, e li sta trovando, i mezzi per eliminarli senza sconvolgimenti ecologici. E il quadro che i libri di scuola forniscono dell’uomo primitivo omette a volte il dolore, le malattie, la fame, il lavoro stremante che la mera sopravvivenza richiedeva. Il passaggio dalle sofferenze di quell’esistenza cruda alla vita moderna si può definire un progresso senza timore di esagerare, e l’unico fattore determinante di questo progresso è chiaramente la ragione stessa.
- È solo la mancanza di scorrevolezza e di continuità che l’ha messo fuori gioco. Lui è incapace di capire lo stile spezzettato e grottesco che caratterizza la prosa dei libri tecnici. La scienza procede per particolari, dando per scontata la continuità, mentre DeWeese si basa soltanto sulla continuità, dando per scontati i particolari. In realtà, lui vuole che io stigmatizzi la mancanza di continuità artistica, mancanza insignificante per un tecnico. Siamo di nuovo alle prese con la spaccatura classico-romantica, come sempre quando c’è di mezzo la tecnologia.
- 'Il montaggio della bicicletta giapponese richiede una grande pace mentale'».
- «La pace mentale non è affatto un dettaglio superficiale» illustro. «È la cosa fondamentale, e senza una buona manutenzione, non c’è pace mentale. Quella che noi chiamiamo efficienza della macchina non è che il concretarsi di questa pace mentale. Il criterio ultimo è sempre la vostra serenità. Se non siete sereni quando incominciate a lavorare, e andando avanti continuate a non esserlo, rischiate di trasferire i vostri problemi personali sulla macchina».
- «Se sei preoccupato, c’è qualcosa di sbagliato. In questo caso vuol dire che non è stato fatto un controllo completo. In qualsiasi contesto industriale una macchina che non sia stata controllata non può essere usata, anche se magari funziona perfettamente.
- la maggior parte degli uomini sta a guardare le montagne spirituali per tutta la vita e non ci si avventura mai, accontentandosi di ascoltare quelli che ci sono stati, e risparmiandosi così ogni avversità. Alcuni vanno sulle montagne accompagnati da guide esperte, altri si sforzano di trovare da soli la loro via. Pochi di questi ultimi hanno successo, ma talvolta qualcuno, aiutato dall’ostinazione, dalla fortuna e dalla grazia, ce la fa. Una volta arrivato, si rende conto più di chiunque altro che di vie non ce n’è una sola, né ce n’è un numero stabilito. Sono tante quante le anime individuali.
- Vivere soltanto in funzione di una meta futura è sciocco. È sui fianchi delle montagne, e non sulla cima, che si sviluppa la vita. Ma evidentemente senza la cima non si possono avere i fianchi. È la cima che determina i fianchi. E così saliamo…
- «nessuno si spinge mai tanto in alto quanto colui che ignora la propria meta»
- la competenza di chi parla non ha nulla a che vedere con la verità delle sue parole,
- Come si fa allora a scegliere il fatto interessante, quello che si verifica continuamente? Il metodo consiste precisamente in questa scelta dei fatti; quindi è necessario occuparsi innanzitutto della creazione di un metodo; ne sono stati pensati molti, dal momento che nessuno s’impone di per se stesso. Si incomincia dai fatti regolari, ma una volta stabilita una regola al di là di ogni dubbio, i fatti che vi si conformano diventano insignificanti perché non insegnano più niente di nuovo. È l’eccezione allora che diviene importante. Ci troviamo quindi a ricercare non le somiglianze ma le differenze, a scegliere le differenze più accentuate perché sono le più sorprendenti e anche le più istruttive.
- Bisogna avere almeno in parte il senso della qualità del lavoro. Bisogna avere l’intelligenza di cos’è buono. È questo che vi porta avanti. Questa intelligenza non è una cosa con cui si nasce, benché in effetti si nasca insieme ad essa. È anche qualcosa che si può sviluppare. Non è soltanto «intuizione», non è «capacità» o «talento» inspiegabile. È il risultato diretto del contatto con la realtà fondamentale – la Qualità – che in passato la ragione dualistica ha cercato di nascondere.
- Non si vive di sola emotività. Bisogna anche lavorare con la forma soggiacente dell’universo, con le leggi della natura che, una volta capite, rendono più facile il lavoro, più rara la malattia, e fanno pressoché scomparire la penuria.
- Abbiamo artisti che non sanno nulla di scienza e scienziati che non sanno nulla di arte. Entrambi sono totalmente privi del senso spirituale della gravità; il risultato è non solo brutto, è orribile. L’ora di unire davvero arte e tecnologia è già suonata da un pezzo.
- Qualsiasi lavoro tu faccia, se trasformi in arte ciò che stai facendo, con ogni probabilità scoprirai di essere divenuto per gli altri una persona interessante e non un oggetto. Questo perché le tue decisioni, fatte tenendo conto della Qualità, cambiano anche te. Meglio: non solo cambiano te e il lavoro, ma cambiano anche gli altri, perché la Qualità è come un’onda. Quel lavoro di Qualità che pensavi nessuno avrebbe notato viene notato eccome, e chi lo vede si sente un pochino meglio: probabilmente trasferirà negli altri questa sua sensazione e in questo modo la Qualità continuerà a diffondersi.
- «Ciò che spinge il guerriero greco a compiere imprese eroiche» osserva Kitto «non è un senso del dovere come noi oggi lo intendiamo, dovere cioè nei confronti degli altri: è piuttosto dovere nei confronti di se stesso. L’eroe greco non aspira a ciò che noi traduciamo con la parola 'virtù' ma a ciò che in Grecia si chiama areté, 'eccellenza'…
- L’areté implica il rispetto per la totalità e l’unicità della vita e, di conseguenza, il rifiuto della specializzazione. Implica il disprezzo per l’efficienza… O, piuttosto, una concezione molto più elevata dell’efficienza, che esiste non in un solo settore della vita, ma nella vita stessa».
- «Che cosa bisogna fare?». «Tante cose. Le hai viste». «Me le farai vedere tutte?». «Certo». «È difficile?». «No, se le fai nel modo giusto. È farle nel modo giusto che è difficile».
- I greci vedevano il futuro come qualcosa che ci arriva alle spalle, mentre il passato si allontana davanti a noi.
- Come sia il futuro che arriva alle mie spalle non lo so, ma il passato, davanti a me, domina tutto a perdita d’occhio.
- via via che il tempo si ritrae davanti a me e l’orizzonte che sta intorno a questo libro si allarga,
- Inoltre, il libro uscì proprio quando veniva messo in discussione un altro valore culturale: il successo materiale. Gli hippy lo rifiutavano in tronco, e i conservatori non riuscivano a capire perché. Il successo materiale era il sogno americano: il sogno di milioni di contadini europei che erano venuti a cercarlo appunto in America, un mondo in cui loro e i loro discendenti avrebbero finalmente avuto l’abbondanza. E adesso quegli stessi discendenti cresciuti negli agi gettavano loro in faccia quei sogni, dicendo che non valevano nulla. Ma che cosa volevano?
