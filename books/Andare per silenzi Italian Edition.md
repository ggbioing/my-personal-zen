# Andare per silenzi Italian Edition
## Franco Michieli
- Per secoli si continuò a credere che nell’altro emisfero regnasse il silenzio.
- I vichinghi attraversavano il tempestoso Atlantico quando non esistevano bussole, né carte nautiche o quadranti.
- Quando partivano, andavano via davvero: nessuno in patria ne avrebbe saputo più nulla per anni. Ogni viaggio voleva dire silenzio.
- Quali problemi o valori rappresentano l’isolamento e la solitudine? Quanto conta e come nasce la capacità di farsi e di trovare compagnia? Che cosa serve sulla Terra per non sentirsi soli?
- Abbiamo incontrato, intensi o sfumati, molti dei temi che più mi appassionano nella vita. In breve, si riassumono nei concetti di solitudine e di compagnia. Mi accorgo che sono temi tra i più sentiti nelle società di oggi, anche se solitamente nascosti sotto le maschere della frenesia. Mi interessa raccontare l’avventura scegliendo questo taglio, perché credo che sia in questi campi che l’avventura diventi universale. Si tratta di andare per silenzi, non solo acustici. Ce ne sono di tanti tipi.
- Intanto, gran parte della mia mente era concentrata sui gesti da compiere – prima di tutto orientarmi nella vastità per trovare la via e poggiare i piedi con grande attenzione, scegliendo i punti più adatti nel terreno selvaggio – mentre un’altra parte si dedicava a distrarmi con qualsiasi genere di passatempo immaginario, perlopiù insulso. Ciò avveniva in particolare dove il cammino era più uniforme e scontato, senza sorprese. Questo strano soggetto interno alla mente dilagava continuando a ripetere ritornelli di canzoncine, affermazioni famose e un po’ ridicole di qualche celebre alpinista, perfino slogan pubblicitari, con variazioni rispetto alle parole originali, in modo da adattare i temi alla situazione presente.
- Potrei dire che in casi come questo la coscienza, colta alla sprovvista dal vuoto apparente, improvvisa diversivi per non spegnersi.
- Le rappresentazioni della Terra sono una fonte ancestrale di relazioni: per quanto il disegno sia tutt’altro dalla realtà, media fra la mente e il mondo. Se siamo capaci di rendere visibile in noi non il simbolo ma il terreno vivente, le mappe anticipano familiarità e prossimità con l’ambiente di cui entriamo a far parte, da residenziali o da nomadi.
- Ricordare il passato del cammino e immaginarne il futuro fantasticando su una riproduzione cartacea sotto il telo della tenda, persa nell’immensità, istituiva una sorta di identità tra me e le forme terrestri intorno. Le mappe possono tenere compagnia.
- Tutto è infinito e bianco, piano, senza riferimenti, senza distanze. Avanzo nel whiteout come un antico esploratore. Ogni tanto mi volto e vedo le mie orme arrivare da un mondo ignoto, come quello che mi sta davanti. Fantasia, fantasia, tu certo sei nata quassù!
- I nostri equilibri sono fragili, e non dipendono solo da noi e dai rapporti con i nostri simili. Ci trasformiamo profondamente anche a causa degli stimoli ambientali che ci forzano a reagire, a richiamare facoltà naturali sopite.
- È fin troppo facile apprendere dall’esperienza che l’equilibrio dell’uomo non è statico ma dinamico e che la condizione più congeniale alla nostra natura è ciò che oggi chiamiamo «avventura». L’ignoto e il non pianificato non significano guai ma vere e proprie isole del tesoro.
- IL più diffuso abbaglio generato dalla narrativa d’avventura è che i protagonisti debbano affrontare enormi difficoltà e solitudine durante le loro imprese,
- Spesso però, in questi casi, succede di non capire come, nel giro di pochi giorni, si possa assistere a un mutamento caratteriale così drastico: l’energia, l’intraprendenza, il gusto per la bellezza e la serenità che si credevano conquistati nei mesi precedenti spariscono dal nostro animo. Con spavento, si nota che il mondo perde rapidamente molti stimoli, che si è affaticati da un’inspiegabile indifferenza.
- Si incontra un silenzio che non parla, opposto al silenzio della terra che contiene tutto.
- l’approccio alpinistico o escursionistico tradizionale, fatto di partenze, salite alla vetta e ritorno in giornata, era un’esperienza a metà, monca. Non a causa della bassa o alta difficoltà tecnica, ma per la sua insufficiente durata. Non appena si riusciva ad ambientarsi in un contesto selvatico, ecco che arrivava già il momento di interrompere quel possibile adattamento, da cui io mi sentivo fortemente attratto.
- A diciannove anni, con una discreta esperienza di montagna alle spalle nonostante la giovane età, avevo ideato un progetto che mi appariva favoloso, destinato a spalancare orizzonti nuovi. Era un sogno elaborato durante l’anno e che misi in atto a partire dal pomeriggio del giorno stesso in cui avevo sostenuto l’orale dell’esame di maturità: la traversata a piedi delle Alpi da mare a mare, da Ventimiglia a Trieste.
- La scelta di non utilizzare i rifugi, salvo rarissimi casi, e neppure la tenda, significava che la montagna diventava abitazione aperta. Un sentimento profondo e persistente provato nella traversata delle Alpi, che nei fatti durò ottantuno giorni, provato anche in altri simili viaggi, era il senso di appartenenza alla natura: sentirmi nell’ambiente come nella vera, autentica dimora, in assenza di muri.
- Io raccontavo per mostrare come, con adeguata preparazione, tutti potessero vivere esperienze straordinarie rispetto alle abitudini comuni; mi sentivo invece attribuire dai presenti un’aura di eccezionalità, necessaria, secondo loro, per riuscire ad attraversare in quel modo le catene montuose. Il che contribuiva a farmi percepire una strana forma di isolamento.
- In media i cacciatori-raccoglitori lavoravano molto meno, si alimentavano in modo molto più vario e salutare ed erano meno soggetti a gravi malattie rispetto ai loro discendenti contadini.
- un itinerario ufficiale di lunga percorrenza viene ideato collegando sentieri e stradine esistenti, seguendo forme naturali comode, come lunghe vallate e valichi che s’innalzino con dislivelli non eccessivi, e toccando località che possano offrire vitto e alloggio.
- In quelle ultime due settimane del viaggio è spiccata la potente bellezza, non la fatica. C’è quindi da riflettere su quali comodità e facilitazioni siano davvero vantaggiose. Anche la spossatezza può avere due facce: quella di chi sente di fare una vita incolore, e quella di chi scopre che, dando fondo ai propri talenti, si possono raggiungere orizzonti insperati.
- È ciò che oggi viene chiamato «animismo», e che in pratica significa che ogni elemento dell’ambiente, vivente o minerale, quindi animali, piante, rocce, sorgenti, fiumi, sentieri, vento e così via, era a quei tempi considerato un interlocutore con cui si poteva parlare più o meno come si parla tra persone.
- La spiritualità, nella mia piccola esperienza, è soprattutto compagnia. Come ho scritto nel mio precedente libro La vocazione di perdersi, è qualcosa che rompe l’isolamento.
- Le verità che il mondo rivela ai bambini sono forse le uniche autentiche; chi riesce a unirle alla propria immaginazione, facendosi trasportare verso una vocazione che oltrepassi le successive età, quantomeno avrà un criterio per orientarsi.
