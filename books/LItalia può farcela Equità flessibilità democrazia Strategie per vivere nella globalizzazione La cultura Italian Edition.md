# LItalia può farcela Equità flessibilità democrazia Strategie per vivere nella globalizzazione La cultura Italian Edition
## Alberto Bagnai
- peggio ancora quando, invece che di singoli, si parla di corpi sociali (partiti, sindacati, nazioni), poiché alla miopia individuale si somma la mancanza di coordinamento collettiva, e naturalmente va molto peggio per quelli che, essendo molto numerosi, hanno più difficoltà a coordinarsi: i lavoratori, i piccoli. Del resto, già Adam Smith riconosceva il vantaggio tattico dei grandi: «I padroni, essendo di meno, possono coordinarsi più facilmente».7
- è indispensabile aiutare il creditore a capire che, se si sofferma su quanto deve avere oggi, domani rischia di perdere tutto; aiutare il pensionato a capire che la disoccupazione è nemica anche sua, non solo di suo figlio; aiutare l’imprenditore a capire che la flessibilità di cui tanto si parla oggi è nemica della crescita, e quindi dei suoi profitti futuri.
- La rigidità del cambio, abolendo il rischio di svalutazione, consente a un capitalismo dissennato di non pagare il costo dei propri errori, e costringe i paesi deboli a adottare le politiche sociali di quelli forti, favorendo così, a botte di austerità, il recupero crediti da parte della potenza egemone. Tout se tient.
- Diciotto uccelli legati insieme volano peggio di un solo uccello libero.
- fra economie abbastanza armoniche l’adozione di una moneta unica diventa sostanzialmente superflua, e si qualifica quindi come progetto meramente ideologico).
- il valore del prodotto complessivo di un sistema economico (e quindi il Pil, prodotto interno lordo) coincide con il totale dei redditi percepiti a vario titolo da chi questo prodotto (beni e servizi) lo ha posto in essere. Insomma, il prodotto interno coincide con il reddito interno (prodotto e percepito nel paese).
- ogni reddito di qualcuno è sempre la spesa di qualcun altro
- «i soldi devono girare». Il corollario immediato, al quale non si vuole che arriviate, è che la spesa pubblica è reddito privato.
- col passare del tempo la crisi di domanda diventa crisi di offerta: se nessuno compra le fabbriche chiudono,
- incidente statistico determinato dall’eccezionalità della crisi. Va ricordato che la produttività viene misurata come rapporto fra prodotto e occupati. Come ogni rapporto, può crescere se aumenta il numeratore (il prodotto) o se diminuisce il denominatore (gli occupati).
- quando sai che qualcuno ti tirerà fuori dai guai, farai meno attenzione a come ti comporti.
- Questo è il moral hazard: faccio come mi pare, tanto non toccherà a me; e se poi invece toccherà a me qualcuno mi tirerà fuori dai guai.
- Questa storia che cresciamo poco perché non siamo abbastanza «attraenti» per i capitali esteri è un singolare miscuglio di schizofrenia, ignoranza e malafede, tristemente esilarante per un addetto ai lavori. Cerchiamo di fare chiarezza sul punto fondamentale: cos’è, in pratica un afflusso, o importazione, di capitali? È un debito. Quindi, di fatto, in piena crisi di debito estero, chi vi dice che siamo in crisi perché non siamo «attraenti» vi sta dicendo che siamo in crisi perché non siamo abbastanza indebitati con l’estero! Fa ridere, no?
- in economia non ci sono panacee, ci sono risorse, e le risorse vanno gestite senza abusarne.
- Comunque, a quelli che vi dicono che non siamo abbastanza «attraenti» suggerisco di rispondere: «Ma ti guardi mai allo specchio?». Per antica tradizione (da Gano di Maganza in giù) i traditori del proprio paese non spiccano per pulcritudine.
- lo svilimento di una risorsa è la via maestra verso l’uso meno efficiente di essa. Una cosa che tutti capiscono, purché venga loro spiegata.
- La moneta nasce quando il sistema bancario accorda un prestito, e questa decisione è essenzialmente endogena, cioè determinata dallo stato del sistema economico.
- si ricordi di questo semplice dato di fatto, che le sarà utile laddove volesse curare i nostri interessi: nell’Europa zoppa dei figli e dei figliastri, l’euro non è servito a impedire all’Italia di svalutare. È servito a impedire alla Germania di rivalutare.
- In un’Europa nella quale i bavaresi si sono stufati di pagare per i sassoni, figuriamoci quanto è probabile trovarne uno che voglia pagare per un calabrese!
- Il cambio della valuta estera sale, ovvero quello della valuta nazionale scende, i mercati sentono puzza di bruciato e tagliano i finanziamenti prima che il paese debitore raggiunga una situazione disastrosa, il che significa che il debitore è costretto a disciplinarsi prima, non dopo la catastrofe.
- Cos’è il sommerso? È reddito che sfugge all’accertamento fiscale, ma intanto è reddito che si materializza e viene speso. Voglio dire: il sommerso non è «un macigno» sull’economia, come titolate voi ogni tanto, altrimenti gli istituti di statistica lo sottrarrebbero dal Pil, giusto? Invece lo aggiungono, perché sono sempre soldi che vengono spesi e creano lavoro e occupazione. Pensa che ora hanno aggiunto addirittura droga e mignotte!
- C’era una volta un fornaio che voleva massimizzare il profitto, cioè la differenza fra ricavi e costi.
- se si parla di democrazia, si dovrebbe parlare di qualcosa che rappresenta gli interessi della maggioranza. Se la quota salari scende per quarant’anni evidentemente nella democrazia c’è qualcosa che non funziona, no?
- Una produzione di massa richiede necessariamente un consumo di massa.8 Non si produce per produrre: si produce per vendere. Ora, la produttività di per sé è una bella cosa: a tutti noi, per dire, fa piacere una doccia calda dopo una giornata pesante, e questo è il risultato di decenni di progresso tecnico e aumenti della produttività, a partire dalla Rivoluzione industriale (nei romanzi di Balzac, se ci avete fatto caso, non tutti hanno l’acqua corrente in casa). Solo che la produttività bisogna potersela permettere.
- Perché insistere sugli speculatori cattivi e sui supercomputer che fanno miliardi di operazioni al secondo, sui giochi di scatole cinesi o «salsicce» finanziarie e sui prodotti opachi eccetera – insomma, insistere su tutte le cose che i giornali finanziati dalla comunità finanziaria vi dicono per farvi capire quanto cattiva e pericolosa sia la comunità finanziaria – significa, per dirla in romanesco, «buttarla in caciara». Così si distoglie l’attenzione dagli squilibri reali (nel senso di non finanziari) e fondamentali (nel senso di non epifenomenici): quelli nella distribuzione del reddito, sive lotta di classe.
- Nelle mie conferenze faccio vedere che il codice di Hammurabi in effetti disciplina anche i rapporti di credito e in particolare le modalità del rimborso dei debiti (ingiungendo saggiamente ai creditori di tener conto delle condizioni avverse nelle quali i debitori possano venire a trovarsi per eventi esogeni). «Aridatece Hammurabi!»
- Le uniche, vere, riforme, le sole che possano metterci in sicurezza, sono quelle che ci consentano di passare da un’economia guidata dal debito a un’economia guidata dai salari, ripristinando una distribuzione del reddito equa e più conforme alla favoletta del capitalismo.
- Quanto al commercio, perché i lavoratori «a buon mercato» del resto del mondo possano influenzare il nostro mercato del lavoro, occorre prima che producano i beni che ci interessano. Ciò presuppone uno snodo fondamentale: la mobilità del capitale. Deve essere il capitale «occidentale» ad andare nei paesi «orientali» per mettere i lavoratori «orientali» in concorrenza con quelli «occidentali». Cosa ne sapeva un cinese nel 1978 di quali prodotti sarebbero potuti piacere a noi, e di come fabbricarli? Molto poco. Ci sono voluti gli investimenti diretti esteri (Ide), cioè le delocalizzazioni dei paesi avanzati in Cina (e in India, Vietnam, Laos…) per consentire ai lavoratori cinesi (e indiani, vietnamiti, laotiani…) di competere con i nostri.
- la flessibilità (che poi è sempre prima, anzi subito in uscita, poi forse in entrata) serve a moderare i salari. Pare che se sei a rischio di prendere un calcio nel sedere da un momento all’altro, improvvisamente diventi più austero, e moderi le tue richieste salariali. Chi se lo sarebbe mai aspettato…
- Quanto saremmo più avanti, oggi, se chi era già arrivato a comprendere certe dinamiche si fosse sforzato di essere chiaro!
- è troppo importante perché possiate conoscerlo: il vero potere è epicureo, vive nascosto).
- Perché (quasi) nessuno dice quello che (quasi) tutti sanno? Una domanda vecchia quanto il mondo, che solleva un problema eterno, archetipico, al punto che gli è stata dedicata una nota favola, quella dei vestiti nuovi dell’imperatore.
- Anche qui, attenti, perché le dimensioni contano. Quanto più il lavoratore diventa merce fungibile, standardizzata, tanto più è razionale tentare di comprimergli il salario. A contrario, quanto più il lavoratore è dotato di competenze specifiche, tanto più conviene venirgli incontro per evitare che se ne vada. Non potrò mai dimenticare le parole di un piccolo imprenditore di un distretto vivaistico: «Se trovo un operaio che mi sa innestare il ciliegio, me lo sposo!». Un’iperbole, credo, che però chiarisce il punto. Nella piccola e media impresa l’operaio cresce con l’azienda e diventa portatore di un sapere specifico, non fungibile. Nella grande impresa la catena del valore è frazionata, i compiti sono standardizzati, le dimensioni dell’azienda consentono di avere unità di formazione del personale e così via.
- Gli austeriani, così, non possono dir nulla, come del resto non dicono nulla quando si chiede loro: «Ma perché voi che siete così liberali ce l’avete tanto con un mercato, quello dei cambi?». Risposta a oggi non pervenuta.
- Certo, dire che la colpa è dell’euro significherebbe dire, in termini spicci, che qui da noi la colpa è del Pd (non che Berlusconi non ci abbia messo del suo: ma è innegabile che l’euro sia stato rivendicato come grande vittoria dal Pd). Dire che la colpa è della Merkel salva la faccia ai nostri politici, e con loro agli appellisti, ma quanto c’è di vero in questo? Voglio dire: quanto è corretto e produttivo prendersela con le persone anziché con le regole e le istituzioni nelle quali si trovano a operare (e che gli attuali critici hanno prima osannato e contribuito a costruire)?
- la moneta unica non è essenziale per il mercato unico (che infatti esisteva felicemente anche prima), e che le regole europee non permettono di escludere fornitori provenienti da altri paesi dell’Unione,
- nel mondo della «terza globalizzazione» la rigidità del cambio è stata il presupposto necessario di ogni attacco del capitale ai diritti dei lavoratori.
- Nanni Moretti di Sogni d’oro è un lampo: «Parlo mai di astrofisica io? Io non parlo di cose che non conosco». Le ultime parole di sinistra pronunciate nel nostro paese.
- Come tanti capodogli prima di loro, anche i miei colleghi «de sinistra» si spiaggeranno, e a nulla servirà loro aver avuto (o credere di aver avuto) un cervello cinque volte più grande di quello umano. Degna chiusa di una trahison des clercs senza precedenti.
- in questo preciso momento aumentare la flessibilità del mercato del lavoro – cosa di per sé non negativa, se portata avanti con le dovute forme – significa dare una spinta in discesa alla nostra economia togliendo risorse e soprattutto certezze (quindi capacità di progetto, desiderio di investire) a intere generazioni, le più giovani.
- i mercanti del Medioevo girano con le scarselle piene di talleri solo negli sceneggiati televisivi di bassa lega. Come vi ho già ricordato, nel Medioevo le transazioni internazionali si regolavano con lettere di cambio, che fra l’altro permettevano di assicurarsi contro il rischio di svalutazione.
- la più potente arma di distruzione dei diritti dei lavoratori è stata propugnata come strumento risolutivo di crescita e di progresso dalla sinistra politica, cioè dalla parte che, in teoria, i lavoratori avrebbe dovuto difenderli.
- basare il pagamento sull’oro esponeva al rischio che ci fossero più beni da vendere che moneta per comprarli.
- Bisogna essere particolarmente stolti per definire la Germania «la locomotiva dell’Eurozona». Ti arricchisce chi compra i tuoi beni, non chi ti vende i suoi.
- Ma, rovesciando ed estremizzando il ragionamento, a voi verrebbe in mente di paragonare la vostra retribuzione con quella di un cittadino tunisino (per restare nel Mediterraneo)?
- Una politica sociale aggressiva, comprimendo i salari in casa, rende i propri prodotti più attraenti in termini di rapporto qualità/prezzo per i vicini, che quindi acquistano. La Germania esporta, ma il marco non si rivaluta, perché non c’è più: c’è l’euro, che è troppo debole per la Germania in quanto non riflette più la forza della sua produttività. A questo punto i vicini, se vogliono evitare di importare per sempre dalla Germania (con le ovvie conseguenze in termini di indebitamento estero), hanno un’unica possibilità: adeguarsi al ribasso, con tagli dei salari proporzionalmente uguali o superiori. Il cambio fisso obbliga i paesi satellite a seguire le politiche sociali del paese dominante o a diventare da lui totalmente dipendenti in termini commerciali. In altre parole, come ho detto, col cambio fisso il paese dominante non esporta solo le sue merci, ma anche il suo modello sociale.
- Vale, del resto, il paradosso dell’unione monetaria che ho già esposto in passato (Bagnai, 2011d). Dato che, come questo capitolo ha provato a chiarire, un insieme di paesi diversi può permettersi di adottare una moneta unica solo se le strutture economiche e le volontà politiche dei singoli Stati sono sufficientemente omogenee, e dato che comunque, se le strutture economiche e le volontà politiche fossero abbastanza omogenee, i cambi delle rispettive valute nazionali sarebbero piuttosto stabili, in termini teorici una moneta unica è utile (limitando i potenziali effetti negativi della volatilità del cambio) solo se è dannosa (inibendo l’aggiustamento fra economie strutturalmente divergenti). Meglio mantenere monete nazionali, allora, e adoperarsi affinché prima si armonizzino le economie nazionali e poi non si adotti la moneta unica, che a quel punto diventerebbe sostanzialmente superflua.
- Non puoi certo lamentarti di non avere più clienti se hai avallato il progetto di chi voleva costruire una società di morti di fame!
- l’elevata mobilità fornisce al capitale un vantaggio risolutivo, consentendogli di opporre al lavoratore che insiste per incorporare nella propria retribuzione i guadagni di produttività la minaccia di delocalizzare per impiantarsi altrove
- La radice dei nostri problemi sta nella scelta squisitamente politica, e per nulla originale, di trasformarlo in un sistema nel quale, dato lo schiacciamento dei salari, la spesa destinata ad assorbire la produzione di massa deve essere finanziata attraverso il debito.
- Nel breve periodo il capitale guadagna due volte: quando vende i prodotti, e quando incassa gli interessi sui prestiti concessi per finanziarne l’acquisto. Nel medio-lungo periodo la piramide di debito su cui poggia la macchina della disuguaglianza diventa insostenibile, e interviene la crisi.
- nei Trattati non si parla di crescita né di benessere, si parla di stabilità dei prezzi,
- È questa la fratellanza europea? Dire a chi è più povero: «Fatti pagare di meno o chiudi la tua fabbrica, se la tua tecnologia non ti consente di produrre in modo più efficiente!». In questi casi per favorire lo sviluppo sarebbe utile e del tutto fisiologico riaggiustare il cambio. Ma abbiamo deciso che la moneta deve essere unica, proprio per «moralizzare» i deboli. I deboli ne soffrono? Che ingrati! E poi, fatti loro! «Non è per la loro felicità che abbiamo costruito l’euro» ha detto Jacques Attali (uno che se ne intende).
- Chiunque capisce, perfino i grandi economisti, che non tutti i paesi possono simultaneamente esportare, perché per esportare occorre che ci sia almeno un importatore. Non tutti, però, arrivano a capire che alla fine questo importatore non può esserci perché se tutti tagliano i salari ovunque, da nessuna parte qualcuno avrà i soldi per comprare beni del proprio o di altri paesi.
- l’euro nasce per favorire la mobilità del capitale finanziario (certo non delle merci, né delle persone, che da Abramo in poi, quando hanno potuto o dovuto, si sono comunque mosse, anche senza voli low cost).
- Finché non esisterà un contratto di lavoro europeo, un sistema di sicurezza sociale europeo, un parlamento europeo in grado di legiferare e così via, la sovranità è meglio tenerla dov’è, a livello nazionale, e gestirla di conseguenza.
- È la solita illusione della politica: la macelleria sociale si fa dopo aver indossato un bel grembiule rosso, così gli elettori di sinistra non notano gli schizzi di sangue.
- I dati raccontano una storia diversa: quella di realtà d’eccellenza stritolate da un sistema asimmetrico, che impone ai paesi deboli politiche di austerità competitiva, portando al collasso le loro imprese e favorendone l’acquisizione da parte dei paesi forti. Una storia, del resto, non dissimile da quella della Germania Est.
- non vuole essere il motore economico dell’Europa: se lo volesse, sarebbe importatrice netta dal resto dell’Europa, come gli Stati Uniti lo sono stati per il mondo occidentale nel dopoguerra, e la Cina per il Sudest Asiatico a partire dagli anni ottanta.
