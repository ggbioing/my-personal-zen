# Le 10 mappe che spiegano il mondo Italian Edition
## Tim Marshall and Roberto Merlini
- La mancanza di un porto in acque temperate affacciato direttamente sugli oceani è sempre stato il tallone d’Achille della Russia, perché riveste la stessa importanza strategica della pianura nordeuropea. La Russia è geograficamente svantaggiata, e se non è molto più debole lo deve solo alla disponibilità di petrolio e di gas naturale.
- I cinesi vedono i rapporti sociali molto diversamente da come li vede l’Occidente. Il pensiero occidentale mette davanti a tutto i diritti individuali; il pensiero cinese antepone la collettività all’individuo.
- Ci sono cinquanta stati, ma formano un’unica nazione, cosa che i ventotto stati sovrani dell’Unione Europea non potranno mai fare.
- Perché mai un derelitto, tedesco, scandinavo o italiano, avrebbe dovuto emigrare in America Latina e rimanere un servo della gleba, se poteva trasferirsi negli Stati Uniti e diventare un libero proprietario terriero?
- Meridione d’Italia, per esempio, è ancora nettamente sottosviluppato rispetto al Nord, e benché l’unificazione d’Italia (comprese Roma e Venezia) risalga al 1871, oggi gli effetti della spaccatura tra Nord e Sud sono più evidenti di quanto non fossero prima della seconda guerra mondiale.
- Il pregiudizio contro gli immigrati affiora sempre nei momenti di recessione, come quella che ha vissuto recentemente l’Europa, e gli effetti si sono visti in tutto il continente con l’ascesa dei partiti di destra, che con la loro feroce ostilità al pan-nazionalismo indeboliscono ulteriormente il tessuto connettivo dell’UE.
- Gli inglesi vedevano di buon occhio la creazione di una «patria ebraica» in Palestina e consentirono agli ebrei di stabilirsi in loco e di acquistare terreni dagli arabi. Dopo la seconda guerra mondiale e il genocidio nazista, gli ebrei tentarono di sbarcare in Palestina in numero sempre maggiore. Le tensioni tra ebrei e non ebrei arrivarono al punto di ebollizione, e nel 1947 una Gran Bretagna ormai stremata rigirò il problema all’ONU, che votò per la suddivisione della Palestina in due paesi. Gli ebrei accettarono, ma gli arabi dissero di no. Ne scaturì una guerra, che creò la prima ondata di profughi palestinesi in fuga e di profughi ebrei in arrivo da tutto il Medio Oriente.
- Ancora oggi Egitto, Siria e Giordania rifiutano l’idea dell’indipendenza palestinese, e se Israele dovesse scomparire e fosse sostituito dalla Palestina, tutti e tre potrebbero rivendicare parti di quel territorio.
- Israele considera Gerusalemme la sua capitale eterna e indivisibile. Secondo la religione ebraica, vi si trova la roccia su cui Abramo si preparava a sacrificare Isacco, che starebbe immediatamente al di sopra del Sancta Sanctorum, il tempio di re Salomone. Per i palestinesi, Gerusalemme ha un significato religioso che viene avvertito in tutto il mondo musulmano: la città è il terzo luogo sacro dell’islam perché il profeta Maometto sarebbe asceso al paradiso da quella stessa roccia su cui sorge oggi la «moschea più lontana» (al-Aqsa).
- L’Iran è un colosso non-arabo, e la maggior parte della popolazione parla il farsi. È più grande della Francia, della Germania e del Regno Unito messi assieme, ma mentre le popolazioni combinate di questi tre paesi ammontano a 200 milioni di persone, l’Iran ha solo 78 milioni di abitanti. Poiché lo spazio abitabile è limitato, vivono quasi tutti sulle montagne: i grandi deserti e le pianure salate dell’interno non si prestano agli insediamenti umani. Basta attraversarli in macchina per farsi un’idea di quanto siano inospitali, e viverci è un’impresa in cui pochi osano cimentarsi.
