# I bottoni di Napoleone Come 17 molecole hanno cambiato la storia Italian Edition
## Penny Le Couteur and Jay Burreson
- Per la mancanza di un chiodo si perse lo zoccolo. Per la mancanza di uno zoccolo si perse il cavallo. Per la mancanza di un cavallo si perse il cavaliere. Per la mancanza di un cavaliere si perse la battaglia. Per la mancanza di una battaglia si perse il regno. E tutto per la mancanza di un chiodo per ferrare un cavallo.   Da un’antica filastrocca inglese
- Più di qualsiasi altro elemento, il carbonio ha una grandissima variabilità nel modo di formare legami e anche nel numero degli elementi con cui è in grado di legarsi. Il numero dei composti del carbonio, tanto naturali quanto artificiali, è quindi infinitamente maggiore del numero dei composti di tutti gli altri elementi presi insieme.
- Pur essendo un composto semplice, l’etilene è molto importante. Esso è un ormone vegetale che promuove la maturazione dei frutti.
- Il pepe in granelli di altri colori, che si trova a volte nelle drogherie, è stato colorato artificialmente o è formato in realtà da drupe di altre specie di piante.
- Il pepe e altre spezie coprivano il sapore di cibi guasti o rancidi, e probabilmente ne rallentavano l’ulteriore deperimento. Inoltre il loro uso poteva rendere più gradevole il sapore dei cibi essiccati, affumicati e salati.
- Stava per cominciare l’epoca delle grandi scoperte geografiche, motivata in gran parte dalla domanda di pepe.
- Nel corso del suo secondo viaggio nelle Indie occidentali, Colombo trovò ad Haiti un’altra spezia piccante. Benché questa nuova spezia, il peperoncino rosso, fosse del tutto diversa dal pepe che conosceva, tuttavia la portò in Spagna.
- Dopo avere mangiato un cibo molto piccante, noi sperimentiamo spesso un senso di soddisfazione o di appagamento; queste sensazioni potrebbero essere dovute alle endorfine, sostanze oppioidi simili alla morfina che vengono prodotte nel cervello come risposta naturale del corpo al dolore.
- Tre anni dopo avere lasciato la Spagna, un equipaggio ridotto a diciotto superstiti continuò la navigazione verso Siviglia con ventisei tonnellate di spezie nella stiva della Victoria, l’unica nave restante, e in condizioni tutt’altro che ottimali, della piccola armada di Magellano.
- Già nel 200 a.C. circa, al tempo della dinastia Han, i chiodi di garofano venivano usati per profumare l’alito dei cortigiani alla corte imperiale cinese. L’olio di garofano era apprezzato come potente antisettico e come rimedio per il mal di denti. A volte è ancora usato come anestetico locale dai dentisti.
- l’ingestione di una sola noce moscata provoca nausea, abbondante sudorazione, palpitazioni cardiache e pressione sanguigna molto alta, unitamente a varie giornate di allucinazioni.
- col trattato di Breda del 1667 gli inglesi rinunciarono a qualsiasi rivendicazione sull’isola di Run in cambio di una dichiarazione formale di rinuncia degli olandesi a ogni loro diritto sull’isola di Manhattan: Nieuw Amsterdam divenne New York e gli olandesi ebbero in cambio la noce moscata.
- Più del 90 per cento degli uomini di Magellano non fece ritorno in patria al termine della sua circumnavigazione del globo, iniziata nel 1519 e terminata nel 1522: gran parte dei marinai perirono a causa dello scorbuto, una malattia devastante causata dalla mancanza della molecola dell’acido ascorbico, la vitamina C della dieta
- Quando l’esploratore portoghese Vasco da Gama doppiò il capo di Buona Speranza nel 1497, un centinaio dei suoi 160 uomini erano già morti di scorbuto.
- I risultati ottenuti da Lind furono pubblicati in A Treatise of Scurvy, ma sarebbero passati altri quarant’anni prima che la marina britannica cominciasse la distribuzione obbligatoria ai marinai di succo di limone.
- la strana ossessione del capitano per ciò che mangiavano aveva delle buone ragioni. Cook non perse mai neppure un solo uomo a causa dello scorbuto.
- L’amaro provoca un aumento della secrezione di saliva. Questa è una reazione utile quando si ha in bocca qualcosa di velenoso, in quanto ci permette di sputarne la maggiore quantità possibile.
- L’acido ossalico è presente in natura in numerose piante, fra cui alcune che mangiamo, come i pomodori, gli spinaci e il rabarbaro. Noi consumiamo di solito questi cibi in quantità moderate e quindi i nostri reni possono far fronte alle tracce di acido ossalico provenienti da tali fonti.
- Devono evitare di usare l’aspartame le persone affette dalla condizione ereditaria nota come fenilchetonuria (PKT): l’incapacità di metabolizzare l’amminoacido fenilalanina, che è uno dei prodotti della scomposizione di questo dolcificante.
- Quando la temperatura è elevata, il sudore del corpo viene assorbito dagli indumenti di cotone mentre evapora, rinfrescandoci. Gli indumenti di nailon o di poliestere non assorbono l’umidità, cosicché il sudore non evapora dal corpo, lasciandoci in uno sgradevole stato di umidità.
- La N-acetilglucosammina e il suo derivato strettamente affine della glucosammina, entrambi prodotti a partire dalla corazza di crostacei, hanno fornito sollievo a molte vittime dell’artrite. Si ritiene che stimolino la sostituzione del materiale cartilagineo nelle articolazioni o lo integrino.
- Nobel morì nel 1896, mentre lavorava da solo alla scrivania nella sua casa di Sanremo, in Liguria. Il suo grandissimo patrimonio fu destinato alla fondazione di premi annuali da assegnare agli autori di ricerche in chimica, fisica, medicina e letteratura, e a chi si fosse distinto con iniziative per favorire la pace nel mondo. Nel 1968, per onorare la memoria di Alfred Nobel, la Banca di Svezia istituì anche un premio per l’economia. Benché venga chiamato anch’esso premio Nobel, non fa parte della dotazione originaria.
- Purtroppo Wallace Carothers non visse abbastanza per vedere il successo della sua scoperta. Vittima di una depressione che peggiorava all’avanzare dell’età, si suicidò nel 1937 col cianuro, senza rendersi conto che la molecola polimerica da lui sviluppata avrebbe svolto un ruolo così dominante nel mondo del futuro.
- È stato dimostrato che il gossipolo, che è estratto dai semi della pianta del cotone, è efficace nel sopprimere la produzione di sperma nell’uomo,
- Un problema importante con i polimeri fondati sulla cellulosa è la loro infiammabilità e, specialmente quando è in gioco la nitrocellulosa, la loro tendenza a esplodere.
- Goodyear ebbe più successo come inventore che come imprenditore. Si trovò infatti a lottare con i debiti per tutta la vita, fece fallimento varie volte ed era solito riferirsi alle prigioni per debitori come ai suoi «hotel».
- Durante la Prima guerra mondiale i rifornimenti di gomma naturale alla Germania dal Sud-est asiatico erano stati sottoposti a un blocco navale da parte degli alleati. In risposta, le grandi aziende chimiche della Germania avevano sviluppato una grande varietà di prodotti simili alla gomma, il migliore dei quali era la gomma di stirene e butadiene (nota oggi con la sigla inglese SBR, per styrene-butadiene rubber), che aveva proprietà molto simili a quelle della gomma naturale.
- All’inizio della Seconda guerra mondiale la IG Farben, che già stava dando un importante contributo al partito nazista, assunse un ruolo di grande rilievo nella macchina bellica di Adolf Hitler. Mentre l’esercito tedesco avanzava in Europa, la IG Farben assumeva il controllo degli impianti di chimica e dei centri di produzione nei Paesi occupati dai tedeschi. Un grande impianto per la produzione di petrolio e di gomma sintetici fu costruito nel campo di concentramento di Auschwitz, in Polonia. Gli internati del campo lavoravano nello stabilimento ed erano anche sottoposti a esperimenti con i nuovi farmaci.
- Il nome Aspirina risulta dalla combinazione della a di acetile e della sillaba iniziale spir di Spiraea ulmaria, il nome dell’erba olmaria, più la desinenza -ina. La Bayer divenne sinonimo di Aspirina, la quale ne segnò l’ingresso nel mondo della chimica farmaceutica.
- Oltre ad alleviare il dolore, ad abbassare la temperatura corporea e a ridurre l’infiammazione, esso ha anche la proprietà di rendere più fluido il sangue. Piccole dosi di acido acetilsalicilico vengono raccomandate come misura preventiva contro ictus e trombosi delle vene profonde:
- sifilide, malattia causata da un batterio in forma di cavaturaccioli noto come spirocheta.
- Nel 1909, dopo avere sperimentato 605 farmaci diversi, Ehrlich trovò finalmente un composto che era sia ragionevolmente efficace sia ragionevolmente innocuo.
- l’acido folico. Quest’acido, che fa parte delle vitamine B, è richiesto per la crescita delle cellule umane. Esso è presente in molti cibi, come gli ortaggi con foglie (è questo il significato della parola folico), il fegato, i cavolfiori, il lievito, il frumento e la carne bovina. Il nostro corpo non produce acido folico, cosicché è essenziale che lo assumiamo col cibo.
- Gli antibiotici sono definiti propriamente «sostanze di origine microbica capaci di impedire la crescita di altri organismi e di provocarne la morte».
- giovani di oggi stentano spesso a credere che in molti Paesi, nei primi decenni del Novecento, si considerasse un crimine anche solo fornire informazioni sulla contraccezione.
- Un bizzarro metodo medievale chiedeva a una donna di sputare tre volte in bocca a una rana. E si sosteneva che sarebbe diventata sterile la donna, non la rana!
- Poiché il procedimento era ancora sperimentale, era necessario il consenso delle sue pazienti, le quali dovevano essere informate.
- Quando il cristianesimo si diffuse in Europa, furono incorporati nei rituali e nelle celebrazioni della Chiesa molti antichi simboli e feste pagani. Oggi noi celebriamo come Halloween la grande festa celtica dei morti che segnava l’inizio dell’inverno il 31 ottobre, anche se la festa di Ognissanti, il 1º novembre, fu il tentativo della Chiesa di sviare l’attenzione dalle feste pagane. La vigilia di Natale era in origine la festa romana dei Saturnali. L’albero di Natale e molti altri simboli (l’agrifoglio, l’edera, le candele), che noi oggi associamo a questa festività, hanno un’origine pagana.
- digitale, estratta dalla Digitalis purpurea, contiene molecole che, come si sa da molto tempo, hanno un effetto potente sul cuore: i glucosidi cardiocinetici. Queste molecole riducono la frequenza del polso, regolarizzano il ritmo cardiaco e rafforzano il battito del cuore: una combinazione potente in mani inesperte.
- belladonna (Atropa belladonna). Il nome verrebbe dall’uso, comune fra le donne in Italia, di versarsi negli occhi gocce di succo ottenuto schiacciandone le bacche nere. Si pensava che la dilatazione delle pupille che ne risultava accrescesse la loro bellezza: di qui il nome italiano di belladonna.
- Le foglie di coca sono state usate come stimolante per centinaia di anni negli altipiani del Perù, dell’Ecuador e della Bolivia. Esse vengono mescolate con una pasta di calce e cenere in un bolo che, tenuto poi fra la gengiva e la guancia, libera lentamente gli alcaloidi, che aiutano a combattere la fatica, la fame e la sete. Si è stimato che la quantità di cocaina assunta in questo modo sia meno di mezzo grammo al giorno, una quantità che non causa dipendenza. Tale metodo tradizionale di usare l’alcaloide coca è simile al nostro uso dell’alcaloide caffeina nel caffè e nel tè.
- Essa produce un’euforia rapida ed estrema, seguita da una depressione ugualmente estrema, che lascia nel tossicomane il desiderio fortissimo di un altro stato di euforia. Sono ben note le conseguenze disastrose dell’abuso di cocaina sulla salute e sulla società umana.
- Negli esseri umani una carenza di acido nicotinico (o niacina) nella dieta causa la pellagra, malattia caratterizzata da un insieme di tre sintomi: dermatite, diarrea e demenza. Questa malattia fu particolarmente diffusa in regioni in cui la dieta era composta principalmente di granturco, e in origine si pensò che fosse una malattia infettiva, forse una forma di lebbra.
- Non si può dire che la caffeina tenga svegli, anche se si può avere la sensazione che sia così; il suo effetto è in realtà quello di ostacolare il ruolo normale dell’adenosina nel procurarci il sonno.
- In peso secco, le foglie di tè hanno il doppio di caffeina rispetto ai semi di caffè, ma poiché per ogni tazza di tè si usa meno tè e col metodo normale di preparazione del tè se ne estrae meno caffeina, una tazza di tè finisce col contenere una quantità di caffeina pari a metà di quella presente in una tazzina di caffè.
- Come la morfina e la nicotina, la caffeina (come pure la teofillina e la teobromina) producono dipendenza; fra i sintomi da astinenza ci sono mal di testa, senso di stanchezza, sonnolenza e persino – quando l’assunzione di caffeina è stata eccessiva – nausea e vomito. La buona notizia è che ci si può liberare completamente dalla dipendenza dalla caffeina piuttosto rapidamente, una settimana al massimo, anche se ben pochi di noi hanno l’intenzione di liberarsi dalla dipendenza preferita da tutto il mondo.
- Quando fu abolito il lavoro degli schiavi, arrivarono migliaia di nuovi immigranti per lavorare nelle piantagioni di caffè, principalmente italiani poveri, che modificarono la faccia etnica e culturale del Paese.
- Il dono di Atena fu considerato il più grande, e la nuova città fu chiamata in suo onore Atene. L’olivo è tuttora considerato un dono divino. Un olivo cresce ancora sull’Acropoli di Atene.
- Dell’olivo si usavano persino le foglie per attenuare la febbre e fornire sollievo contro la malaria. Oggi sappiamo che contengono acido salicilico, la stessa molecola, presente nel salice e nell’olmaria, da cui nel 1893 Felix Hofmann sviluppò l’Aspirina.
- L’olivo è un albero molto resistente. Esso ha bisogno, per dare un raccolto abbondante, di un clima con un breve inverno freddo, senza gelate primaverili che uccidano i fiori. Una lunga estate molto calda e un autunno mite permettono alle olive di maturare. Il Mediterraneo rinfresca le sue coste africane e riscalda le sue rive settentrionali, rendendo la regione idealmente adatta alla coltivazione dell’olivo. L’olivo non cresce nell’interno, lontano dall’effetto mitigante di un grande mare. Gli olivi possono sopravvivere anche in presenza di una piovosità molto scarsa. Le loro lunghe radici a fittone penetrano in profondità per trovare l’acqua, e le foglie sono strette e coriacee con una superficie inferiore opaca e argentea: adattamenti che impediscono la perdita d’acqua per evaporazione. L’olivo può sopravvivere a lunghi periodi di siccità e può crescere su suoli rocciosi e su terrazzature pietrose. Un gelo estremo e tempeste invernali possono strappargli rami e spezzare tronchi, ma anche un olivo apparentemente distrutto dal freddo la primavera seguente si rigenera ed emette nuovi polloni verdi. Non sorprende che coloro che si trovarono a dipendere dall’olivo per migliaia di anni siano giunti a venerarlo.
- i due grassi bovino e umano sono quelli che contengono le percentuali più elevate di acido oleico nel mondo animale.
- Il più grande salar (salina) del mondo è quello di Uyuni in Bolivia, dove i turisti possono alloggiare in un vicino albergo fatto interamente di sale.
- In India una tassa sul sale imposta dai britannici divenne un simbolo di oppressione coloniale, denunciato dal mahatma Gandhi quando si mise alla testa della lotta per l’indipendenza dell’India.
- Nella stratosfera c’è uno strato che si estende da 15 a 30 chilometri circa al di sopra della superficie terrestre, ed è noto come strato dell’ozono. Questo potrebbe sembrare una copertura abbastanza densa, ma in realtà, se si trovasse al livello del mare avrebbe uno spessore di soli pochi millimetri. Nella regione della stratosfera, la pressione dell’aria è così piccola che lo strato dell’ozono, estremamente rarefatto, viene a occupare un volume immenso.
- La diossina è considerata il più letale fra i composti prodotti dall’uomo, anche se è ancora un milione di volte meno mortale del composto più tossico presente in natura, la tossina A del botulino.
- Per i portatori del carattere dell’anemia falciforme che vivono in aree malariche, la malattia offre un importante compenso: un consistente livello di immunità nei confronti della malaria.
- fu la molecola del DDT, come insetticida, a sradicare infine nel XX secolo la malaria dall’Europa e dal Nordamerica.
