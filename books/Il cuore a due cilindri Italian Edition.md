# Il cuore a due cilindri Italian Edition
## Roberto Parodi
- Rimasi sbigottito nel vedere che don Bezzi possedeva una Guzzi V7 Special nuova di zecca. «E non pensare subito che l’abbia comprata con le offerte della chiesa. Diciamo che è il regalo di un peccatore che ho salvato dalle fiamme di Belzebù. Bella, eh? Questa non è una moto, ma l’essenza stessa della moto: due cilindri a V per una cilindrata di 750 cc e una coppia ai bassi regimi che non ha nulla da invidiare a un trattore Landini. Sella comoda per lunghi viaggi, manubrio touring, cinque marce e un’affidabilità che manco un cane san bernardo.»
- Anche se non mi potevo certo qualificare come un vero motociclista, la moto per me era stata fondamentale. Era la possibilità di muoversi, di fuggire, di avere l’indipendenza che non avevo mai avuto prima. Era la vittoria sugli innumerevoli chilometri passati sul sedile posteriore della Mini Minor gialla di mia mamma, la rivoluzione dopo ore passate ad arrancare in bicicletta nei pomeriggi di luglio, la libertà di arrivare con due minuti di ritardo a scuola, la possibilità di raccontare una bugia e dire che era colpa della bastarda che non era partita. La mia moto era anche il mezzo per cercare di capire chi ero veramente. L’avevo scelta perché volevo somigliare a qualcuno, per il mito che rappresentava, perché nelle mie illusioni di adolescente speravo di poter confondere qualcuno e farmi scambiare per quel tipo di uomo. Ma a poco a poco, con i primi segni di ruggine e le prime ammaccature sul parafango, tutto questo stava sfumando: la mia Harley, da mito, diventava puro mezzo, vero tramite per scoprire me stesso.
- Quella di vedervela nel garage è di solito l’immagine più seducente, forse perché l’innamoramento significa innanzi tutto possesso: è come lo struggente desiderio di possedere una ragazza, di poterla considerare la vostra ragazza. Ed è allora che iniziate a sognarvi di telefonarle e di trovarla disponibile, di passarla a prendere e trovarla lì ad aspettarvi sotto il portone.
- E non dimenticate che loud pipes save lives, gli scarichi rumorosi vi potrebbero salvare la vita:
- A pensarci bene, la sensazione di sentirsi liberi a bordo della propria moto non è una grande rivelazione filosofica, ma rasenta piuttosto il luogo comune. Finora, ho cercato in tutti i modi di evitare l’uso selvaggio del termine libertà per esprimere le sensazioni che si provano alla guida della Harley-Davidson. Preferirei piuttosto focalizzarmi su una sensazione più intima: la coscienza di sentirsi a casa.
- Così, una sera di fine inverno, inerpicato su uno dei seggioloni del Light, un locale dalle parti di corso Como, con un tasso alcolico che avrebbe potuto fondere qualsiasi etilometro, improvvisamente mi sentii dire: «Ok ragazzi, sapete una cosa? Io la mattina del 3 aprile accendo la moto, apro il portone di casa mia, giro a sinistra e vado in Marocco. Se ci siete, ci andiamo insieme, cazzo».
- Restai indietro di un paio di chilometri e spensi la moto. Di fronte a me, in un silenzio irreale, si stagliavano i puntini rossi delle luci di posizione dei miei amici, sulla strada che procedeva dritta a perdita d’occhio. Mentre il tramonto raggiungeva la sua massima intensità, mi tolsi i guanti scuotendo la polvere dalla Belstaff. Volevo fare una foto, ma la mia mano si fermò sulla cerniera: non sarei mai riuscito a fissare quell’istante su una pellicola. Quello spettacolo era lì solo per i miei occhi. E per la mia anima.
- Dallo specchio del bagno mi accorsi che mi guardava un tipo piuttosto malridotto, ma nei suoi occhi lampeggiava una luce sinistra che mamme e mogli riconoscono sempre con una certa inquietudine: è quella che io chiamo «scheggia», una luce che decide lei quando arrivare ma che, quando c’è, è impossibile spegnerla.
- Di fronte a me erano impilati tre maglioni, una calzamaglia di pile, due pantaloni, tre paia di calze, due paia di guanti, un piumino vecchio ma collaudato e altri accessori che sembravano usciti dal guardaroba di Roald Amundsen.
- I viaggi in moto hanno la caratteristica zen che sei solo con te stesso. Soltanto i poveri di spirito li temono ritenendoli noiosi: è noto che filosofi e grandi pensatori sono sempre ricorsi a lunghi viaggi in motoretta per scodellare le loro teorie più profonde.
- • Conoscete i vostri limiti e pianificate il viaggio basandovi su questi: se non avete mai fatto più di 500 km al giorno, non progettatene 1000. • Le velocità alte e le lunghe distanze non hanno nulla in comune. Di certo vi affaticherete di più per il vento; poi, se vi va bene, vi dovrete fermare di più per i rifornimenti, se vi va male per le multe o per altro. • Lasciate a casa stimolanti di ogni genere: quando sentite il bisogno di qualcuna di quelle schifezze, quello è il momento di fermarvi. • Preparate bene la moto prima del viaggio: gomme, candele, olio. • Non fate lavori importanti sul motore subito prima di un lungo viaggio: anche i migliori meccanici possono fare cazzate. • Imparate a fare le valigie: poca roba e ben accessibile, senza smontare tutto. Fatelo presente a vostra moglie, se viaggia con voi. • Cercate stratagemmi per evitare la noia (già il fatto di scegliere un percorso panoramico aiuta molto). • Volete vivere? State lontani dai camion: quando vi viene la tentazione di farvi «rimorchiare» da un TIR, pensate a come ci si può trovare infilati sotto il suo paraurti posteriore. • Abbonatevi a un servizio di assistenza stradale internazionale (Europe Assistance, Mondial, eccetera). • Sappiate quando fermarvi: quei dieci chilometri in più potrebbero costarvi cari. Ci sono alcuni sintomi tipo: «non riesco a mantenere la velocità costante», «perché mi dimentico di abbassare gli abbaglianti?» e il peggiore di tutti «chiudo gli occhi, ma solo per due secondi...» • Non mangiate schifezze: evitate cotechino e sambuca a favore di carboidrati e acqua. • Mettetevi la giacca da pioggia prima che piova. Io non ci sono mai riuscito, ma per lo meno c’è l’effetto positivo che, quando mi infilo il K-Way, subito esce il sole. • Portate un kit di attrezzi (e magari sappiateli anche usare). Oltre alle chiavi inglesi: cavo acceleratore, candele, cavi per batteria, nastro isolante, pila, filo isolato, un flacone di Fast, un tubetto (per succhiare la benzina). Infilate da qualche parte una mezza bottiglia d’acqua, aspirina e pastiglie per il mal di testa. A qualche amico suggerirei anche una scorta di profilattici.
- Non raccontiamoci palle, ragazzi, con ventimila euro sotto il culo è difficile parlare di libertà, alla faccia di tutti i Ride Free che si sprecano nel mondo Harley. Si viaggia invece con grande apprensione, al pensiero delle innumerevoli mensilità che ci stiamo portando sotto le chiappe, rischiando di diventare schiavi di quella che paradossalmente dovrebbe essere la nostra freedom machine.
- Il nostro amico Marc Gutmann, che abbiamo menzionato all’inizio del capitolo, gira il mondo su una sorprendente enduro di marca sconosciuta, con il motore ben oliato e gli pneumatici sempre in ordine, ma di un colore a dir poco approssimativo e tutta imbrattata. Ci ha detto che la cosa che lo rende più sereno è il fatto di averla pagata 1500 dollari. Se non è libertà questa...
- Grazie alla scorciatoia abbiamo calcolato che ci abbiamo messo circa due ore in più. Ma noi siamo viaggiatori, non turisti.
- Percorriamo decine di chilometri tra profumi di resina, rosmarino, salvia e lavanda nell’atmosfera rarefatta di montagna.
- Lì si trovava l’ingresso al famoso tunnel sotto l’aeroporto, che contribuì in modo determinante a mantenere in vita tanti cittadini di Sarajevo, e a consentire contatti e trasferimenti verso l’esterno. Il tunnel partiva dalla cantina di una casa privata e durante l’assedio era l’unica via di comunicazione con il resto del mondo. È un cunicolo largo un metro e alto poco più di un metro e mezzo, lungo circa ottocento metri, scavato con pale e picconi sotto la pista dell’aeroporto. Dentro sono passati viveri, armi, rifornimenti, soldati, pecore, feriti, capi di stato e burocrati trasportati su di un vagoncino o – se erano meno importanti – sguazzando nell’acqua con stivaloni da pescatore e facendo bene attenzione a non battere la testa. Questa specie di filo rosso era un piccolissimo spiraglio di libertà per una città che rischiava di morire. Ricordo una foto del tunnel: due giovani sposi – lei in velo bianco tutto pizzi – che ridono felici mentre ne escono. Chissà se lo hanno preso anche per ritornare, o se hanno scelto di rimanere fuori per sempre.
- Come in molti altri club one percenters, un candidato che desideri entrare nel club deve superare un percorso di circa due anni, durante i quali deve mettersi al servizio dei full members e dimostrare la propria determinazione. Dev’essere il primo ad arrivare nella club house, verificare che ci siano cibo e birra, deve mettere in ordine e fare manutenzione: insomma, deve prepararsi a scattare ogni volta che sente l’urlo proooooospect! Non è detto che i candidati siano solo degli schiavi; al contrario, potrebbero essere i più duri del club, proprio perché devono dimostrare qualcosa, ad esempio buttandosi nelle risse per primi e menando di santa ragione.
- E forse dovevo fare proprio così: non c’è niente di meglio che un incidente senza conseguenze per farti ritornare prudente. Diffido da chi non ha mai baciato l’asfalto quanto da chi non fa altro che cadere per terra.
- «Caro Roberto, vedi, i clienti bisogna saperli scegliere. Fà Balà l’Oecc!» Che praticamente significa: «Fai attenzione: una vendita in meno è sempre meglio di un rompicoglioni in più».
- I buoni meccanici, come i barman, sono sempre ottimi psicologi, ma in un modo molto più diretto e semplice: la loro psicologia si basa sulla meccanica e sull’esperienza, non sulle stronzate di Freud.
- Affrontare con curiosità e umiltà il problema, provando tutte le strade con diligenza, è l’approccio che dà i risultati migliori: le nostre conoscenze meccaniche, l’esperienza e magari anche un piccolo colpo di fortuna ci tireranno fuori
- È incredibile quanto una moto e una ragazza possano assomigliarsi. Ad esempio, mi piacciono quelle che non sono facili da guidare ma che, una volta capite, sono semplici e sincere. Quelle che se sei tu a farle partire si accendono subito, ma con gli altri fanno le bizze. Quelle che una volta accese non le spegneresti più. Quelle generose, che non si stancano mai, e quelle con cui devi sempre fare attenzione a non abbassare troppo la guardia. Quelle un po’ ribelli, che richiedono polso ed esperienza, ma che quando le cose si mettono male non ti mollano in mezzo alla strada. Quelle da cui c’è sempre da imparare qualcosa. Quelle che, quando pensi di averle domate, ti rendi conto che invece sei tu a esserne diventato schiavo. Di entrambe amo le forme molto femminili e a volte spudorate, mi piace guardarle quando sono in mezzo agli altri e quando esco con loro mi piace che la gente le ammiri. Amo talvolta stupirle con piccole sorprese; accessori che non aggiungono nulla alla loro bellezza originale ma che ne esaltano le caratteristiche essenziali, perché il loro stile è sobrio e non ha bisogno di trucchi. Non le ho scelte a caso, ma ci sono arrivato a poco a poco, dopo tante esperienze, dopo aver provato e riprovato. Non è stato facile conquistarle, a volte ho rischiato di perderle, di svegliarmi un mattino e non trovarle più. L’amore per le moto e per le donne è unico: per questo ho una sola moto e una sola donna.
- Dalle tapparelle entra il sole e per un secondo pensi di essere in campagna, nel Monferrato, hai otto anni ed è l’ultimo giorno di scuola. Poi realizzi che ne hai quarantaquattro, stai a Milano e devi andare al lavoro, ma va bene così. Tiri fuori dall’armadio il tuo vecchio giubbotto di pelle, dai un bacio a Vittorio che non va a scuola perché fa finta di avere una ricaduta d’influenza ed esci in cortile, dove ti aspetta la più bella moto del mondo.
