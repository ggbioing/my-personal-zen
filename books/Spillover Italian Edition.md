# Spillover Italian Edition
## David Quammen
- Si definisce zoonosi ogni infezione animale trasmissibile agli esseri umani.
- L’identificazione del nuovo agente virale era solo il primo passo verso la soluzione del mistero e si era ancora lontani dall’inquadrare la malattia in un contesto più ampio. Il passo successivo era scoprire la tana del virus: dove si tratteneva quando non era occupato ad ammazzare uomini e cavalli? Infine era necessario capire come fosse uscito dal rifugio, con quali modalità e perché proprio lì.
- Poco tempo dopo i vaccini sviluppati da Jonas Salk, Albert Sabin e Hilary Koprowski (un virologo della cui carriera non specchiata torneremo a parlare in seguito) furono usati su larga scala, eliminando infine la poliomielite dalla maggior parte del mondo.
- Ovviamente questi patogeni non agiscono coscientemente: si trovano quel determinato ospite e si spostano in quel determinato modo perché queste soluzioni, trovate casualmente, si sono dimostrate vincenti in termini di sopravvivenza e successo riproduttivo. Secondo la fredda logica darwiniana della selezione naturale, l’evoluzione codifica i casi fortunati in strategie innate.
- Quelli che studiano i virus in laboratorio non sono in genere spacconi, non li trovate che si sbracciano al bar vantandosi delle loro imprese. Di solito sono concentrati, sobri e taciturni, come i tecnici di una centrale nucleare.
- I pipistrelli, com’è noto, sono mammiferi. E si spostano con facilità. E come è noto sono portatori di un altro terribile virus, quello della rabbia
- Un ospite di amplificazione è un organismo in cui un virus o un altro patogeno si moltiplica – e dal quale si diffonde – in misura straordinaria.
- c’è una correlazione tra queste malattie che saltano fuori una dopo l’altra, e non si tratta di meri accidenti ma di conseguenze non volute di nostre azioni. Sono lo specchio di due crisi planetarie convergenti: una ecologica e una sanitaria.
- da un lato la devastazione ambientale causata dalla pressione della nostra specie sta creando nuove occasioni di contatto con i patogeni, e dall’altro la nostra tecnologia e i nostri modelli sociali contribuiscono a diffonderli in modo ancor più rapido e generalizzato.
- virus, soprattutto quelli di un certo tipo, il cui genoma consiste di RNA e non DNA e dunque è più soggetto a mutazioni, si adattano bene e velocemente a nuove condizioni.
- L’esaurirsi spontaneo è un aspetto molto importante di questi patogeni altamente letali e relativamente poco contagiosi. Significa che la maggior parte dei contagiati muore prima di poter infettare altri individui, mentre altri (pochi) guariscono, e il virus dopo un po’ smette di propagarsi.
- Durante le sue ricerche, Ross aveva spostato l’interesse sempre più verso i modelli matematici ed era pervenuto a una teoria delle epidemie più generale rispetto al suo lavoro sulla malaria, e a una «teoria degli eventi»6 che a sua volta generalizzava quella delle epidemie. Con «evento» pare intendesse ogni fenomeno che si diffonde nella popolazione passando da individuo a individuo, come i pettegolezzi, il panico o le infezioni.
- la malaria è una malattia davvero complessa, con profonde implicazioni sociali ed economiche, oltre che ecologiche, dunque presenta problemi che un’equazione differenziale a volte non è in grado di cogliere.
- Questa elaborata catena di forme di vita e di strategie è altamente adattativa, e questo fatto, per quel che concerne le zanzare e gli ospiti infettati, è difficilmente contestabile. È una testimonianza di quanto l’evoluzione sia in grado di creare, su grandi scale temporali, strutture, tattiche e metamorfosi maestosamente complesse. Chi preferisse, in alternativa, vedere in questo un disegno intelligente potrebbe fermarsi un attimo e chiedersi perché mai Dio avrebbe speso tanta della Sua intelligenza per progettare un parassita malarico.
- Scrivere come ho appena fatto che «la SARS prese un volo» equivale ovviamente a cadere nella metonimia e nell’antropomorfizzazione, due peccati capitali per chi scrive articoli scientifici ma veniali per uno come me. Avrete capito cosa intendo dire: chi prese il volo in entrambi i casi fu una sfortunata donna che portava in sé l’agente patogeno.
- «Le stime di R0 all’interno di una popolazione a volte non rendono conto delle notevoli variazioni di infettività da individuo a individuo,» scrivono J.O. Lloyd-Smith e colleghi su «Nature» «come si è visto chiaramente con l’emergere a scala mondiale della sindrome respiratoria acuta grave (SARS); in quel caso si sono verificati numerosi “eventi super-infettivi”, in cui alcuni individui hanno causato un numero insolitamente elevato di casi secondari».
- Furono attuate misure draconiane non solo negli ospedali: quarantena obbligatoria per tutti i casi sospetti, multe e condanne per chi non rispettava l’isolamento, chiusura di un grande mercato, chiusura delle scuole, controlli periodici della temperatura a tutti i tassisti. In questo modo l’epidemia fu domata. Singapore è una città atipica, governata col pugno di ferro (per usare un eufemismo) e assai ordinata, ed è dunque ben attrezzata per rispondere a una crisi, anche minacciosa come questa. Il 20 maggio 2003, per esempio, undici persone furono processate e condannate a pagare una multa di 300 dollari di Singapore per aver sputato in pubblico.
- Dunque grazie alla coltura si era scoperto che nei pazienti di SARS (perlomeno in alcuni) era presente un tipo sconosciuto di coronavirus; ciò però non era prova del fatto che si trattasse del patogeno. Per dimostrare il nesso di causalità, il gruppo di Peiris mise a contatto il siero sanguigno dei pazienti con la coltura. Fu come spruzzare un indemoniato con l’acqua santa: gli anticorpi del siero riconoscevano il virus e reagivano con forza. Meno di un mese più tardi, sulla base di queste prove e di altri test di conferma, Peiris e colleghi pubblicarono un articolo in cui identificavano il nuovo coronavirus, con tutte le cautele, come una «possibile causa»9 della SARS.
- «i cinesi del sud sono sempre stati più propensi di tutti gli altri popoli ad avventurarsi in scorribande gastronomiche nel regno animale. Nell’èra delle specialità selvatiche, la diversità e la quantità di animali consumati sono cresciute fino ad abbracciare praticamente tutte le creature di terra, di aria o di mare».
- Questo tipo di relazioni tra ceppi virali è facile da rappresentare graficamente tramite un albero stilizzato, come quello che Li e colleghi usarono nel loro articolo apparso su «Science». Il virus della SARS umana è dipinto con un rametto solitario, esile e piccino che si innesta su un complesso sistema di fronde corrispondente alla diversità di varianti virali che si annidano dentro i pipistrelli ferro di cavallo.
- A Canton per esempio, nel mercato di Chatou, aveva visto cicogne, gabbiani, aironi, gru, cervi, alligatori, coccodrilli, cinghiali, cani procioni, scoiattoli volanti, vari tipi di serpenti, tartarughe e rane, oltre a cani e gatti domestici. Tutti in vendita per la carne. Mancavano gli zibetti, che erano già stati demonizzati e sterminati. L’elenco era incompleto, mi disse, e comprendeva solo le specie di cui si ricordava a memoria, da lui viste nel corso di caute esplorazioni. In quegli anni si potevano comprare anche gatti leopardo, muntjak (un genere di piccoli cervi), donnole siberiane, tassi, ratti del bambù cinesi, lucertole Leiolepis belliana, rospi, e tutta una lunga lista di rettili, anfibi e mammiferi, tra cui due specie di pipistrelli frugivori. Un menù da Trimalcione. Ah, ovviamente non mancavano gli uccelli: aironi guardabuoi, spatole, cormorani, gazze, un’ampia selezione di anatre e oche, fagiani, colombi, pivieri, gallinelle, folaghe, ghiandaie, corvi di vario tipo...
- stavamo catturando animali potenzialmente portatori del coronavirus SARS-simile, respiravamo la loro stessa aria in uno spazio ristretto. Ma chi ce lo fa fare? chiesi ad Aleksei. «Be’, è un po’ come non mettersi la cintura in macchina» rispose. In altre parole, stavamo correndo un rischio calcolato, accettabile.
- Era un ometto robusto e cordiale, dalla risata facile. Rideva soprattutto alle sue battute, non tanto perché pensava di essere un grande umorista quanto perché era un cuor contento, pieno di curiosità per la vita.
- Un altro fattore di contenimento, forse il più importante, riguardava il modo in cui il virus SARS-CoV si manifesta nel nostro organismo. I sintomi di solito compaiono prima che il contagiato raggiunga il massimo dell’infettività, e non dopo. L’emicrania, la febbre, i brividi, forse anche la tosse, precedono l’immissione di grandi quantità di virus nell’espettorato.
- L’influenza e altre malattie si comportano in modo opposto: il picco dell’infettività precede l’insorgere dei sintomi di qualche giorno. È una modalità di azione perversa, in cui il colpo precede l’avvertimento. Fu questo, probabilmente, uno dei fattori che fece diventare l’influenza spagnola del 1918-19 un’immane tragedia mondiale:
- È ipotizzabile che la prossima Grande Epidemia (il famigerato Big One) quando arriverà si conformerà al modello perverso dell’influenza, con alta infettività prima dell’insorgere dei sintomi. In questo caso si sposterà da una città all’altra sulle ali degli aerei, come un angelo della morte.
- «Ogni malattia infettiva è di per sé un ecosistema»35 scrive Ostfeld. E l’ecologia è una scienza complessa.
- Quindi possiamo lasciar perdere il numero di cervi dalla coda bianca. Questi animali hanno un ruolo nell’ecosistema della malattia di Lyme, è vero, ma come catalizzatori: è importante la loro presenza, non la loro abbondanza.
- No, nulla di tutto ciò, rispose Ostfeld. «Mi sentirei molto più sicuro se sapessi che nella mia zona ci fosse una discreta quantità di gufi, volpi, falchi, furetti e scoiattoli di vario tipo, tutti animali in grado di tenere a bada la popolazione di roditori». In altre parole, se ci fosse una certa biodiversità.
- una zoonosi può diffondersi con maggiore probabilità in un ecosistema minacciato e frammentato rispetto a uno intatto e pieno di biodiversità.
- Pasteur fece molte scoperte sulla rabbia e trovò anche un vaccino, ma non mise mai gli occhi sul virus, né capì bene cosa fosse in realtà.
- Un virus non cresce in un mezzo di coltura perché può replicarsi solo all’interno di una cellula vivente, cioè in gergo tecnico perché è un «parassita obbligato intracellulare». Il suo genoma, piccolo come le sue dimensioni, è semplificato al massimo e serve solo a soddisfare le esigenze di una vita totalmente parassitaria, dipendente da quella altrui. Non contiene infatti il meccanismo della replicazione autonoma, dunque il virus deve mendicare e rubare.
- La loro forma differenziata non solo limita il tipo di ospite infettabile, ma anche il tipo di cellule all’interno dell’ospite stesso (nervose, dell’apparato digerente, di quello respiratorio ecc.), e quindi il tipo di malattia che possono causare.
- Il concetto di fondo è talmente importante che voglio ripeterlo: i virus a RNA mutano senza ritegno.
- Lo si vede nell’iconografia tradizionale, come ad esempio nel famoso bassorilievo delle tre scimmiette (che non vedono, non sentono e non pronunciano il male) situato nel tempio Toshogu, a nord di Tokyo.
- Migliaia di morsi, migliaia di graffi, migliaia di opportunità, zero casi (almeno, zero casi registrati) di herpes B negli esseri umani. Se questa vi pare una buona notizia e non un inquietante mistero, siete più ottimisti di me.
- Sembra proprio che il virus non sia ancora pronto. In altre parole, l’ecologia gli ha fornito varie opportunità, ma l’evoluzione non gliele ha fatte cogliere. E forse ciò non accadrà mai in futuro.
- Per capire perché certe infezioni diventino un serio problema, altre un tragico problema e altre ancora si manifestino a intermittenza o svaniscano senza fare danni, è necessario considerare due aspetti dell’azione di un virus: la trasmissibilità e la virulenza.
- R0 = βN/(α + b + v).
- Le pandemie di domani potrebbero essere oggi nulla più di un «piccolo calo di produttività» in qualche settore zootecnico dove si pratica l’allevamento intensivo.
- L’articolo solleva alcuni punti interessanti. Tanto per iniziare, i pipistrelli sono davvero un gruppo vasto e multiforme. L’ordine Chiroptera (dal greco chéir, «mano», e pterón, «ala») comprende 1116 specie, cioè il 25 per cento delle specie conosciute di mammiferi. Ripetiamolo: un mammifero su quattro è un pipistrello.
- Se i pipistrelli sono animali così numerosi, diversificati e mobili, e se i virus delle zoonosi sono così diffusi nelle loro popolazioni, perché gli spillover non avvengono con maggiore frequenza? Siamo forse protetti da qualche scudo magico? O è solo la sfacciata fortuna degli incoscienti?
- ha senso questa ossessione per le zoonosi? nel bilancio complessivo delle tragedie umane, perché mai dovremmo prenderle così sul serio?
- retrovirus. Sono delle brutte bestie, più infidi e tenaci della media. Sono così chiamati perché hanno la capacità di percorrere «a ritroso» la procedura con cui solitamente gli organismi utilizzano l’informazione genetica per la sintesi delle proteine. Invece di usare il loro RNA direttamente come modello, sono in grado di convertirlo in DNA; il loro DNA a questo punto penetra nel nucleo della cellula ospite e si integra con il genoma lì presente, garantendosi in questo modo la replicazione ogni volta che la cellula si riproduce.
- via iatrogena (cioè per colpa di una terapia medica)
