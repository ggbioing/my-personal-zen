# Il magico potere del riordino Il metodo giapponese che trasforma i vostri spazi e la vostra vita Italian Edition
## Marie Kondo
- Una persona non potrà mai cambiare le proprie abitudini prima di cambiare la propria mentalità. E cambiare la propria mentalità sembra facile a parole, ma riuscire ad autocontrollarsi non lo è affatto.
- In base alla mia esperienza posso affermare con certezza che facendo le cose a metà non riuscirete mai a tenere la casa in ordine. Se come me non siete tipi diligenti, capaci di perseverare nelle cose, vi consiglio di puntare alla «perfezione» una volta soltanto.
- siamo in molti a sentire il bisogno di riordinare in situazioni di emergenza.
- Sapendo di dover studiare, dentro di noi fremiamo, ma riusciamo a vedere solo il disordine che ci circonda, così si risveglia una voce che ci intima di riordinare la stanza, e in tal modo ci sembra di eludere il problema.
- Trovarsi in una stanza pulita e ordinata ci obbliga a confrontarci con le nostre emozioni e la nostra interiorità. Ci fa notare quei problemi che abbiamo sempre cercato di eludere e ci costringe, volenti o nolenti, ad affrontarli.
- Il riordino non è il fine, ma solo il mezzo, il vostro vero obiettivo dovrebbe essere quello di realizzare lo stile di vita che desiderate una volta riordinata la vostra casa.
- Il problema è che spesso gli oggetti che appartengono alla stessa categoria vengono conservati in più di un posto. In queste situazioni, se senza pensare si riordina ogni stanza separatamente, com’era successo a me, si rimane intrappolati in un circolo vizioso in cui si continuano a riordinare le stesse cose senza rendersene conto. Perciò la soluzione è riordinare per categoria. Non bisogna ragionare nei termini di «Oggi riordinerò questa stanza», ma porsi obiettivi precisi come «Oggi mi occuperò dei vestiti» e «Domani penserò ai libri».
- Riordinare non necessita di complesse classificazioni. Le azioni fondamentali da eseguire sono due: buttare via ciò che non serve e trovare una collocazione a quello che rimane. È importante ricordarsi che buttare viene prima.
- «Riordinare è un evento speciale, non una cosa da fare tutti i giorni».
- Il riordino si fa una volta sola, anzi, si completa in una volta sola.
- Quando le chiesi che cosa intendesse per «stile di vita femminile», lei ci pensò un attimo e rispose che quando rientrava a casa dal lavoro le sarebbe piaciuto trovare una stanza sgombra, come quella di un hotel, con il pavimento libero e nessun oggetto a occupare il campo visivo, eccetto un copriletto rosa e una lampada bianca d’antiquariato. Dopo il bagno, avrebbe fatto aromaterapia e sorseggiato una tisana o fatto yoga con musica classica in sottofondo, poi si sarebbe coricata.
- Il passo successivo consiste nel chiedersi perché aspiriate proprio a uno stile di vita del genere. Richiamate alla memoria l’immagine che vi eravate appuntati e ponetevi di nuovo la domanda: «Perché voglio fare aromaterapia prima di andare a dormire? Perché voglio fare yoga con la musica classica in sottofondo?» «Perché vorrei rilassarmi prima di dormire… Perché vorrei che lo yoga mi facesse dimagrire…»
- Per quanto riguarda il criterio con cui impostare la selezione, la conclusione cui sono giunta è che il modo più semplice e accurato per fare una cernita è chiedersi se le cose «ci fanno ancora scintillare gli occhi quando le guardiamo». Maneggiate le vostre cose una per una: conservate quelle che vi evocano una qualche emozione e buttate via le altre.
- La chiave sta nel toccare con mano. Non basta aprire l’armadio, dare un rapido sguardo agli abiti e decidere che più o meno vi piace tutto; è fondamentale maneggiarli uno per uno, e percependo la vostra reazione fisica vi renderete conto che cambia a seconda dell’indumento. Datemi retta, provate a sperimentarlo.
- Immaginatevi circondati solo da cose che parlano al vostro cuore. Non è lo stile di vita che avete sempre sognato? Conservate solo ciò che vi emoziona, il resto buttatelo via senza ripensamenti.
- Quando decidete che cosa conservare e che cosa buttar via, iniziate da una categoria con un basso livello di difficoltà, per affrontare poi categorie più difficili a mano a mano che acquisite maggiori capacità decisionali nell’ambito del riordino. Così facendo tutto filerà liscio.
- l’ordine è questo: prima i vestiti, poi i libri, in seguito le carte, gli oggetti misti e in ultimo i ricordi.
- Non far vedere ai familiari quello che avete eliminato, oltre a essere una premura nei loro confronti, è importante soprattutto per evitare che si facciano carico di cose che non servono, di cui hanno fatto a meno finora.
- quando vi trovate a selezionare ciò che butterete e ciò che conserverete, è indispensabile che creiate un ambiente il più calmo e silenzioso possibile.
- la cosa migliore è cominciare di buonora; l’aria frizzante del mattino vi rinfresca le idee e vi attiva, rendendo lucida la vostra facoltà di discernimento.
- «Perché possiedo questa cosa? Che significato aveva per me quando l’ho comprata?» Rivalutate il vero ruolo che svolgono nella vostra vita gli oggetti che non riuscite a buttare.
- Ogni cosa svolge una funzione diversa: non tutti i vestiti devono essere usati fino a quando sono logori e consunti. Lo stesso vale per le persone: non tutti quelli che incontrate sono destinati a diventare amici intimi o innamorati. Proprio perché avrete dei problemi ad andare d’accordo con alcune persone – e altre non le sopporterete affatto – quando troverete qualcuno che vi piace veramente, lo apprezzerete ancora di più.
