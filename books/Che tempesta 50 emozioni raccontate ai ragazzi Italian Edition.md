# Che tempesta 50 emozioni raccontate ai ragazzi Italian Edition
## Umberto Galimberti
- L’emozione è una reazione affettiva intensa con insorgenza acuta e di breve durata, determinata da uno stimolo ambientale come può essere un pericolo, o da uno stimolo mentale come può essere un ricordo. Prima che intervenga una mediazione razionale, l’emozione ci consente di muoverci nel mondo ricercando i piaceri ed evitando i dispiaceri.
- l’empatia è la capacità di immedesimarsi in un’altra persona fino a coglierne i pensieri e gli stati d’animo.
- in una grande distesa di fango, completamente sommersi, stanno gli accidiosi. Non li vediamo, ma dalle bolle che increspano l’acqua putrida ne intuiamo la presenza e distinguiamo i loro lamenti. Dunque gli accidiosi non parlano chiaramente perché non lo hanno mai fatto sulla Terra, ma sospirano per tutto ciò che da vivi non hanno scelto e affrontato.
- Senza un briciolo di ambizione si è spiriti freddi, dice Guicciardini, ma chi la trasforma in un idolo perde coscienza e umanità.
- In fatto d’amore, l’essenziale è che si veda e si senta, che non susciti dubbi o incertezze, che concretamente scaldi e sostenga.
