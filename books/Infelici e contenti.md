# Infelici e contenti
- non cadere nel facile inganno della divisione tra pensieri negativi e pensieri positivi, stabilendo di far entrare quelli negativi e bloccare quelli positivi. È un errore da principiante. La questione è più articolata di così: l’utilità di un pensiero per la nostra infelicità non si può dedurre immediatamente dalla sua formulazione.
- Il pensiero “sbaglio sempre” non è meglio di quello “non sbaglio mai”. È vero che “sbaglio sempre” lì per lì è più soddisfacente, perché ingenera una certa tristezza, ma il punto è un altro. Le opposte formulazioni sono egualmente utili allo scopo ultimo, perché sono accomunate da qualcosa di ben più fondamentale rispetto alla positività o negatività: sono deliranti.
- Un buon motivo per deprimersi si trova sempre. Per la depressione si può infatti prendere spunto da quasi tutto: potete deprimervi perché dovete ancora finire l’università, perché avete già finito l’università e ancora non lavorate, perché ormai lavorate e non vorreste farlo, perché non lavorate e invece vorreste lavorare, perché andate in pensione, perché ancora non potete andare in pensione, perché siete ricchi e annoiati o perché siete poveri e disperati, ecc.
- Ogni aspirante infelice deve vedere, almeno una volta nella vita, Via col vento, con Clark Gable e Vivien Leigh: quattro ore di film per mostrare come una persona, l’indimenticabile Rossella O’Hara, possa sbagliare sempre le scelte amorose e non imparare mai dai propri errori. La vedrete innamorarsi dell’uomo sbagliato, sposare l’uomo sbagliato (un altro però), rimanere vedova, sposare di nuovo l’uomo sbagliato (un altro ancora), rimanere nuovamente vedova, sposare finalmente l’uomo giusto ma non capirlo, riuscire quindi a farsi lasciare e comprendere solo a quel punto che era l’uomo giusto. Un prodigio di autolesionismo relazionale. La sentirete, nell’ultima scena del film, pronunciare piena di speranza la famosa frase: «Domani è un altro giorno», e dentro di voi saprete con certezza che domani Rossella farà un sacco di casini, esattamente come ha fatto oggi, ieri e l’altro ieri.
- Ogni aspirante infelice deve vedere, almeno una volta nella vita, Via col vento, con Clark Gable e Vivien Leigh: quattro ore di film per mostrare come una persona, l’indimenticabile Rossella O’Hara, possa sbagliare sempre le scelte amorose e non imparare mai dai propri errori. La vedrete innamorarsi dell’uomo sbagliato, sposare l’uomo sbagliato (un altro però), rimanere vedova, sposare di nuovo l’uomo sbagliato (un altro ancora), rimanere nuovamente vedova, sposare finalmente l’uomo giusto ma non capirlo, riuscire quindi a farsi lasciare e comprendere solo a quel punto che era l’uomo giusto. Un prodigio di autolesionismo relazionale. La sentirete, nell’ultima scena del film, pronunciare piena di speranza la famosa frase: «Domani è un altro giorno», e dentro di voi saprete con certezza che domani Rossella farà un sacco di casini, esattamente come ha fatto oggi, ieri e l’altro ieri.
- l’innamoramento non coincide con l’amore in senso proprio ed è solo il primo momento, passeggero, di una relazione. Ciò che è davvero pericoloso è ciò che segue, è l’amore sulla lunga distanza. E se è vero che nella fase di innamoramento non avete grandi possibilità di scelta, sul resto siete invece pienamente liberi. Capita di innamorarsi, ma state pure tranquilli che non vi succederà di amare involontariamente qualcuno.
- l’innamoramento non coincide con l’amore in senso proprio ed è solo il primo momento, passeggero, di una relazione. Ciò che è davvero pericoloso è ciò che segue, è l’amore sulla lunga distanza. E se è vero che nella fase di innamoramento non avete grandi possibilità di scelta, sul resto siete invece pienamente liberi. Capita di innamorarsi, ma state pure tranquilli che non vi succederà di amare involontariamente qualcuno.
