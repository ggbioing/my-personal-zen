# Il coltellino svizzero Capirsi immaginare decidere e comunicare meglio in un mondo che cambia Italian Edition
## Annamaria Testa
- Perfino quando cerchiamo di procurarci da soli una risposta in rete ci capita di barare, selezionando le fonti che con maggior probabilità forniscono risposte corrispondenti alle nostre aspettative.
- Dovremmo infine ricordarci che, oltre a fare domande ad altri, possiamo farne a noi stessi: se la domanda è onesta e ben posta, potremmo riuscire a trovare risposte inaspettate.
- «Giudicate un uomo dalle sue domande più che dalle sue risposte» dice Voltaire.
- DOMANDE INGENUE, le migliori per trovare nuove prospettive: che cos’è? Come funziona? Perché succede? Come comincia? …e perché? Che senso ha? La capacità di domandarsi come? e perché? sta alla base di un’infinità di scoperte scientifiche.
- La prima serie delle domande contestuali riguarda le persone: a chi altri interessa, oltre che a me? Chi altri può coinvolgere? Per quali motivi? Con quali vantaggi? E c’è per caso qualcuno che ne sa più di me?
- La seconda serie riguarda i fatti e i dati: questo progetto (…questo tema, eccetera) è già stato affrontato da qualcuno? Con quali risultati, con quale metodo e facendo quali errori? In giro c’è qualcosa di somigliante a quanto ho in mente? E poi: in giro c’è qualcosa che, anche se si riferisce a un campo del tutto diverso, presenta delle analogie?
- DOMANDE PARADOSSALI, ideali per cambiare punto di vista e per inventare. È il magico what if, un modo di ragionare tipico del pensiero creativo, artistico e scientifico. In sostanza, si tratta di domandarsi «che cosa succederebbe se…». Per esempio, a proposito di un oggetto: che cosa succederebbe se fosse più pesante? Più leggero? Capovolto? Peloso? Se costasse il doppio, oppure niente? Se fosse rosa? Se fosse d’oro? Se fosse commestibile, o velenoso?
- DOMANDE OSSESSIVE, perfette per ottimizzare o finalizzare: si può fare meglio? …in meno tempo? Con costi (economici, ambientali, umani…) inferiori? Si può semplificare? Si può abbellire? È utile? È efficace? È coerente? È equilibrato? O c’è qualcosa che non va? E che cos’è?
- DOMANDE METODOLOGICHE, fondamentali per riuscire a combinare qualcosa. Qual è l’obiettivo? Da dove si comincia? Qual è il passo successivo… e quello dopo? Quali sono i rischi e le opportunità? Quali sono i vincoli? Quali sono i tempi necessari? Quali sono le risorse necessarie?
- DOMANDE ONIRICHE, ottime per trovare soluzioni inaspettate. Si tratta di andarsene a dormire avendo chiare tutte le coordinate di un quesito. Nel sonno, il cervello continua a lavorare per conto suo e può trovare risposte. Per esempio, il chimico Friedrich August Kekulé si domanda (siamo nella seconda metà dell’Ottocento) come accidenti è fatta la molecola del benzene. Ci lavora indefessamente, senza risultato. E finalmente una notte, mentre dorme, trova la soluzione nel sogno di un serpente che si morde la coda.
- DOMANDE ALTRUI, perfette quando avete finito le vostre: è un metodo proiettivo che funziona piuttosto bene. Pensate a una persona brillante o saggia che conoscete, mettetevi nei suoi panni e chiedetevi che cosa quella persona, se fosse al vostro posto, si domanderebbe.
- Infine, una regola che vale sempre. Per farsi delle buone domande, bisogna dimenticarsi – ma sul serio – tutte le risposte che si presume di conoscere già. La regola è un po’ più difficile da applicare, ma proprio per questo è più determinante, se si tratta di domande che riguardano sé stessi.
- sono convinta che avere un’idea di quel che si sa fare bene sia importante, fosse anche una cosa quotidiana come cucinare con gli avanzi, frivola come fischiare in modo melodioso, immateriale come saper chiacchierare coi bambini piccoli, o saper ricordare, da svegli, i propri sogni.
- Col tempo ho imparato a cercare di rendermi conto di quel che so fare bene, e del fatto che non necessariamente coincide con quel che mi piace fare. Per esempio: il disegno resterà un piacevole hobby, e nient’altro.
- Oggi chiamiamo bias cognitivi quegli automatismi mentali che ci portano a prendere decisioni tanto frettolose quanto sbagliate, perché fondate su percezioni errate o deformate, su pregiudizi, su ideologie. In altre parole: le decisioni prese a partire da dati distorti da uno o più bias non possono che risultare, a loro volta, distorte.
- «Tutta l’infelicità umana deriva da una cosa sola: non riuscire a starsene tranquilli in una stanza», scrive Blaise Pascal.
- La tendenza ad andare in cerca di un qualsiasi stimolo per contrastare la noia, scosse elettriche comprese, è confermata da diverse ulteriori ricerche.
- la noia può rendere le persone inerti o irritabili. Accresce il loro senso di costrizione. Aumenta nelle situazioni che non si possono modificare e in cui ci si sente intrappolati.
- La parola metacognizione viene impiegata in ambito specialistico, psicologico o educativo. Indica una capacità che è, per quanto ne sappiamo, esclusiva degli esseri umani: quella di auto-osservare la propria attività di pensiero e di riflettere sui propri stati mentali.
- In altre parole: esercitare la metacognizione vuol dire pensare a come e perché stiamo pensando proprio quello che stiamo pensando, nel modo in cui lo stiamo pensando.
- Leggere romanzi cambia il cervello perché migliora la capacità di scoprire e capire le emozioni delle altre persone: una competenza cruciale per riuscire a destreggiarsi bene all’interno di sistemi complessi di relazioni sociali.
- il multitasking è una pratica non solo inefficace, ma dannosa: costringe la mente a un inutile superlavoro non per eseguire diversi compiti contemporaneamente (non è in grado di farlo) ma per passare ripetutamente e vorticosamente dall’uno all’altro.
- noi siamo curiosi di ciò che riesce a destare il nostro interesse. E troviamo interessante ciò che costituisce una sfida possibile: che, cioè, mette alla prova le nostre migliori capacità di comprensione, ma non va così oltre le nostre capacità da condannarci fatalmente al fallimento.
- l’aggiunta di una motivazione estrinseca (un premio) ad attività che già amiamo, e per le quali siamo già intrinsecamente motivati, riduce la forza della motivazione: è l’overjustification effect. In sostanza, remunerando un impegno spontaneo gli si toglie, paradossalmente, valore. E lo si rende contemporaneamente più gravoso. Dunque, far leva sulla motivazione intrinseca è un buon suggerimento anche per chi deve far sì che altre persone svolgano un compito: pensiamo a chi gestisce un gruppo di lavoro, o a un insegnante.
- conviene lavorare sulla percezione che abbiamo del compito. Per esempio, possiamo cambiare un claustrofobico «devo farlo (mannaggia!)» che rimanda alla motivazione estrinseca, in un più attraente «posso farlo (perché no?)» e, magari, in un «so farlo (evviva!)»: l’idea di poter fare e quella di saper fare sono assai più connesse con una motivazione intrinseca, e quindi in sé più gratificanti.
- È una buona idea chiedersi «qual è la cosa più terribile che può succedermi se accetto?». Di solito non è così terribile.
- Tutti falliscono, e la differenza consiste nel modo in cui si affrontano, e si superano, il fallimento o il rimpianto.
- Come fare? Klein suggerisce una tecnica interessante. Si tratta di una proiezione nel futuro: immaginare di vedere in una palla di cristallo le conseguenze della propria decisione scoprendo che tutto è andato storto, e chiedersi come mai è andata a finire così. Sembra una maniera efficace per trovare i punti deboli. Kahneman, invece, suggerisce di controllare bene la qualità e la rilevanza delle informazioni di cui si dispone.
- essere coerenti e perseveranti è un valore. Ma c’è una bella differenza tra essere coerenti ed essere ciechi e ostinati.
- le decisioni controintuitive possono cambiare le cose proprio nella misura in cui mettono in crisi la logica stessa che regge il sistema e, con questo, spalancano una prospettiva nuova.
- il desiderio si fonda sulla mancanza di qualcosa di prezioso,
- «La fallacia della meta raggiunta consiste nell’illusione che, una volta conseguito il risultato che vogliamo, saremo in una condizione di felicità duratura»,
- quando ci focalizziamo su un obiettivo, si attivano i centri cerebrali della ricompensa (e questo dà piacere). A poco a poco, il senso di essere lì lì per raggiungerlo diventa parte della nostra identità. Così, dopo averlo raggiunto, e dopo aver scoperto che non è perennemente luminoso come credevamo, non ci resta che alzare la posta, in un inseguimento senza fine.
- Foster Wallace ricorda agli studenti che la vera educazione al pensiero non riguarda la capacità di pensare, ma la scelta di che cosa pensare. E li esorta a fare un costante esercizio di consapevolezza.
- pensare di potersi rendere (o di poter essere) indispensabili è un’illusione. Nessuno lo è davvero, e «i cimiteri sono pieni di persone indispensabili» (questa citazione è stata attribuita a molti, tra cui il politico francese Georges Clemenceau.
- uno scimpanzé, per esempio, produce un ha alla volta, mentre noi (che, sapendo parlare, sappiamo anche controllare meglio il respiro) produciamo sequenze di ha-ha-ha e di ho-ho-ho. I neonati umani ridono come gli scimpanzé.
- È un motivo in più per diffidare delle soluzioni sbrigative e semplicistiche. Sono ovvie in apparenza ma non tengono conto dei possibili risultati indiretti e perversi perché sottovalutano la complessità e la possibile compresenza di istanze ambivalenti.
- il nostro cervello non riesce a occuparsi di più cose insieme: salta dall’una all’altra, in infinitesime frazioni di secondo. Alla fine, ci stanchiamo il doppio e funzioniamo la metà. E a questo punto non posso non ricordare che una quantità di ricerche ha dimostrato in modo convincente che il multitasking, mito efficientistico del nostro tempo è logorante, tossico e inconcludente.
- La discesa di Glasl si articola in nove gradini, o passi, o mosse, raggruppati a tre a tre. L’idea di base è che se non si interviene in modo consapevole la discesa sia fatale, e che uscire dal conflitto riducendone i costi (individuali, sociali, politici) diventi via via più complicato, fino a risultare impossibile. Il fatto vero, dice Glasl, è che il conflitto ha una sua logica interna, che è implacabile e a un certo punto va oltre la volontà dei contendenti.
- «I top manager delle multinazionali girano freneticamente per il mondo come polli decapitati»: decidono guidati dall’ansia, senza pensare, senza capire, senza vedere e senza confrontarsi. L’ho sentito dire nel corso di una riunione riservata ai partner di un’assai nota società internazionale di consulenza, dal relatore più anziano e autorevole. Mi sarei aspettata qualche brusio di sconcerto tra gli astanti, e invece: ampi segni di assenso dalla platea.
- «Il potere logora chi non ce l’ha», diceva il politico Giulio Andreotti, che di potere sapeva abbastanza, citando Maurice de Talleyrand.
- «La mappa» (cioè, la nostra rappresentazione del mondo) «non è il territorio (cioè, il mondo) e il nome non è la cosa designata», scrive Gregory Bateson in Mente e natura, citando il filosofo polacco Alfred Korzybsky. Dovremmo ripetercelo mille volte al giorno.
- «Alla manutenzione, l’Italia preferisce l’inaugurazione.» A scrivere questo aforisma, nel 1957, è Leo Longanesi,
- Dovrebbe essere chiaro e ovvio che qualsiasi cosa, materiale o immateriale (dalle città agli affetti, dalle biciclette alle idee e alle parole) ha bisogno di manutenzione. Se no, col passare del tempo si logora, si deteriora e va a rotoli.
- tendiamo a sovrastimare il valore di quanto abbiamo, tanto da portarci a chiedere, per vendere un bene che possediamo, più soldi di quanti saremmo disposti a spendere per comprare quel medesimo bene.
- per incentivare la pratica della manutenzione, potremmo anche ispirarci a Longanesi e inventarci, ogni tanto, una nuova inaugurazione per celebrare, insieme a noi stessi, ciò che non si è rotto, danneggiato o consumato grazie al semplice fatto che ce ne siamo presi cura.
- In una breve (meno di 12 minuti) e vivace Ted Conference, il cui ascolto mi sentirei di consigliare a tutti, la giornalista radiofonica Celeste Headlee offre 10 semplici (e ottime) norme per costruire una buona conversazione.
- se non c’è ascolto, non è una conversazione: sono persone che si parlano addosso.
- per l’analista, obiettivo di un lavoro di cura è trasformare una ferita in una feritoia: cioè ottenere la possibilità di affacciarsi alla vita in un modo nuovo.
- la psicoanalisi non è un’ortopedia del soggetto, che va «aggiustato». Noi psicoanalisti siamo di fronte alla creatività del paziente come se fosse una pianta che sboccia. Non è che in tutte le sedute succeda questo, ma quando succede se ne accorgono entrambi, l’analista e il paziente.
- anche la sconfitta può essere nobile e affascinante, ed esiste una parola bellissima, hoganbiiki, che indica la «simpatia per il perdente».
- Tutto ciò non significa che negare l’evidenza sia una strategia sempre inefficace o inutile. Può aiutarci, anche da adulti, a tirare il fiato di fronte a un problema o a un evento improvviso e drammatico, fino a quando non riusciamo a adattarci mettendo insieme le risorse necessarie ad affrontarlo. Però la difesa, se prolungata nel tempo, può, appunto, diventare disfunzionale e gravemente patologica.
- ogni eccesso è tossico.
- ricordo nettamente la volta che, cosa mai successa prima e fatto così eccezionale da imprimersi nella mia memoria, i miei genitori hanno portato a casa un (enorme, mi era parso) bottiglione di Coca-Cola e ho pensato «urca, siamo diventati ricchi». Il fenomeno non si è più ripetuto e io mi sono rapidamente tolta il dubbio.
- l’avvento della lavatrice è considerato forse il singolo più importante fattore di emancipazione femminile.
- tutti i nonni si erano fatti due guerre. Nessuno ne parlava, mai. Le medaglie stavano nascoste in fondo ai cassetti, insieme ai nastri e ai pezzi di spago recuperati perché possono sempre venir buoni.
- le strutture neurali coinvolte nel ricordare e nel prevedere sono sostanzialmente le stesse.
- Questo legame strettissimo è confermato da un’evidenza inequivocabile: i pazienti che soffrono di amnesia e che, in seguito a un danno cerebrale, non riescono a ricordare il passato, non sono nemmeno in grado di immaginare, in qualsiasi forma, il futuro.
- Tendiamo a sottovalutare l’impatto futuro dei cambiamenti che avvengono gradualmente. Tutto ciò ricorda la storia della rana che, messa in una pentola d’acqua fredda scaldata molto lentamente, non si accorge dell’aumento di temperatura. E finisce bollita
- Tendiamo anche a ritenere che i nostri gusti, le nostre propensioni e i nostri criteri di scelta in futuro resteranno identici a quelli di oggi.
- tendiamo, in generale, a essere troppo ottimisti (per esempio, sui tempi necessari a ultimare un progetto e sui suoi costi. O sulla nostra capacità di riparare domani danni che abbiamo fatto ieri o oggi).
- l’urgenza stessa diventa spesso una scusa per trascurare rimedi strutturali e accontentarsi di interventi tampone.
- «Viviamo in un’epoca di breveterminismo patologico», dice il filosofo sociale Roman Krznaric. Il quale afferma che nei confronti del futuro abbiamo sviluppato un’attitudine colonizzatrice. Come se si trattasse di un enorme avamposto vuoto, che non appartiene a nessuno perché nessuno lo sta (ovviamente) abitando ora, e sul quale noi possiamo dunque accampare diritti. Un luogo in cui scaraventiamo scorie nucleari, debito pubblico, rischi climatici e tecnologici. E che possiamo tranquillamente rapinare, dato che a presidiarlo e difenderlo non c’è nessuno. Eppure, nel futuro noi cominciamo ad abitare giorno dopo giorno.
