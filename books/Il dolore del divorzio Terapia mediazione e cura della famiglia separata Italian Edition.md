# Il dolore del divorzio Terapia mediazione e cura della famiglia separata Italian Edition
## Giancarlo Francini
- In realtà ciò che era inaspettato e che è vissuta come catastrofica è la mancanza, non tanto di lui/lei (anche ma non solo), ma soprattutto del progetto, conseguenza della rottura del patto.
- una crisi nevrotica veniva letta dalla comunità di appartenenza del soggetto e dal soggetto stesso, come legata ad un simbolismo culturalmente determinato (il morso della taranta); allo stesso tempo il superamento di tale stato era affidato a rituali culturalmente condizionati ma ugualmente condivisi tra i praticanti, il soggetto e la loro comunità di appartenenza.
- Barthes dividendo la foto in tre azioni, quella dell’operator (il fotografo) dello spectator (l’osservatore), e dello spectrum (colui che è fotografato, l’oggetto della fotografia), sceglie come punto di osservazione quello dello spectator, e in questo senso ci torna qui utilissimo proprio perché noi ci troviamo più spesso in questa posizione e da questa finestra cerchiamo un dialogo per definire significati condivisi:
- La presenza di un altro spectator che interagisse con il referente delle foto o delle immagini riapre il cerchio e lascia intravedere possibilità di uscita, non fosse altro per una condivisone di quella sofferenza e la sua trasformazione in esperienza umana.
- Ma quando la persona arriva in psicoterapia, non è la prima volta che gli capita di raccontarsi; sicuramente ne ha parlato con altri, con amici, con la compagna o compagno, con altri adulti significativi o all’interno di esperienze significative seppure spontanee e non volutamente terapeutiche. Cosa succede allora alla persona, quando si racconta di nuovo?
- raccontarsi di nuovo ad un altro che ascolta in forma codificata ed esplicitamente, permette alla persona di fare una esperienza in cui lui stesso riesce a vedere la sua storia dal di fuori.
- Insomma sia che sia solo, sia che l’altro presente intervenga o si limiti rispettosamente a partecipare, il 'narrante' dialoga, e di fatto influenza ed è influenzato. Il narrante è sempre allo specchio.
- L’immagine riflessa, pur essendo l’immagine di chi guarda, è un qualcosa di Altro da sé, di esterno, e da una fase autoerotica ci si indirizza verso una fase eteroerotica: il narcisismo rappresenta una fase intermedia in cui l’immagine amata è un se stesso esterno dal sé.
- Umberto Eco (1985, p. 15), ci avverte che «per usare bene lo specchio, bisogna anzitutto sapere che abbiamo di fronte uno specchio (condizione essenziale anche nelle fasi dello stadio lacaniano, perché lo specchio non sia semplice illusione o esperienza allucinatoria)». In questo senso ci ricorda che lo specchio è una protesi assolutamente neutra, è una superficie che non ha un dentro, che non interpreta i segni ma li riflette soltanto.
- L’importante è che quell’immagine-oggetto-stimolo nasca dalla relazione e sia in essa condiviso. Nel senso che non esiste relazione senza reciprocità (o meglio non esiste una relazione soddisfacente e propulsiva) poiché è propria della reciprocità la suddivisione di una azione su due poli intesi come due soggetti. Là dove ciò non si realizza, ci troviamo nella situazione in cui abbiamo un soggetto che svolge l’azione ed un oggetto la subisce: in questo modo si può imporre, si può manipolare, si può schiacciare, al limite si può insegnare, ma non è terapia.
- Non è il 'mi fido di te' che diventa una bussola quanto piuttosto il 'mi fido di me', e quindi posso lasciarmi andare, ascoltarmi e ascoltare il mio desiderio ed il mio senso del limite.
- Ma la restituzione non è prerogativa della sola psicoterapia: è un’esperienza umana propria delle relazioni in cui esiste reciprocità; è quell’atto attraverso il quale riesco a far arrivare all’altro/a come io ri-elaboro ciò che lui/lei mi ha trasmesso o come io sintetizzo ciò che insieme abbiamo condiviso.
- In realtà questo ci porta però anche a pensare come la psicoterapia non debba pensarsi come onnipotente e alla ricerca della perfezione, ma dovrà invece calarsi nella sofferenza dell’altro e nella fatica del cercare una condizione umana. La psicoterapia non si riferisce a modelli di perfezione e non ha come obbiettivi modelli 'giusti' o 'ingiusti' di vita e di convivenza. La psicoterapia è una metodologia di relazione tra lo psicoterapeuta e i suoi pazienti che sono alla ricerca di una condizione di vita più soddisfacente tra quelle per lui o loro possibili. Da questo punto di vista, allora, non spetta allo specialista giudicare o 'portare' le persone che incontra, verso modelli o 'guarigioni' che sono comunque sempre culturalmente (e socialmente) definite e quindi sottoposte alla variazione del tempo e della storia. Compito dello psicoterapeuta è fare un percorso insieme ai pazienti aiutandoli a sviluppare e maturare le loro potenzialità all’interno dei propri limiti e alla ricerca di una migliore condizione di vita, attraverso il cambiamento a livello relazionale nei loro contesti di vita e un migliore equilibrio intrapsichico. Necessarie a questo proposito le domande del paziente e la consapevolezza della nostra finitezza e del nostro non aver risposte. Spesso confrontarci e accogliere i propri limiti resta, per i pazienti ed il loro psicoterapeuta, la più grande risorsa, e forse la guarigione.
- L’Istituto Nazionale di Statistica ci informa che ogni anno in Italia si separano più di centomila coppie e più di cinquantamila divorziano. Negli ultimi tre lustri divorzi e separazioni sono più che raddoppiati e oggi riguardano più di un terzo dei matrimoni, metà nelle grandi città.
