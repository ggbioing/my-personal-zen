# Virus la grande sfida Dal coronavirus alla peste come la scienza può salvare lumanità Italian Edition
## Roberto Burioni
- Il fatto che l’infezione possa essere asintomatica è un’ottima notizia per il paziente, che non sta male, ma è ancora migliore per il virus, che viene diffuso da chi sta bene e se ne va in giro per la città.
- Invece nel caso di questo nuovo coronavirus muoiono o comunque si ammalano gravemente anche pazienti giovani e nel pieno delle forze: questo perché, mentre l’infezione causata dal virus influenzale rimane nella parte alta dell’apparato respiratorio – interessando sostanzialmente trachea e bronchi –, questo nuovo virus riesce a spingersi in profondità nei polmoni, impedendo l’ossigenazione del sangue e causando nel paziente una gravissima polmonite virale (e in questo, come vedremo, ricorda il comportamento del virus dell’influenza spagnola).
- La trasmissione del virus della rabbia è particolarmente tragica e violenta, ma se ci pensate la stessa funzione del morso e della mancata deglutizione della saliva la ottiene il virus del raffreddore, facendoci colare il naso e facendoci starnutire. L’abbondanza di muco ci porta a soffiarci spesso il naso, contaminando le mani che a loro volta potranno contaminare degli oggetti che, sfiorati dalle mani di altre persone, potranno diffondere l’infezione.
- Voi capite che, se un virus si trasmette con grande difficoltà, per riuscire a diffondersi e a non estinguersi ha bisogno di una cosa: il tempo. E se il virus esiste significa che questo tempo, in qualche modo, è riuscito a ritagliarselo, talvolta avendo a disposizione addirittura molti anni di vita apparentemente sana di un individuo per poter passare a un’altra persona. Un esempio di questa situazione è l’HIV, il virus che – non curato – causa l’AIDS.
- Poche cose hanno sconvolto l’umanità quanto l’apparire improvviso di una nuova malattia infettiva.
- Insomma, la data che associamo convenzionalmente alla fine dell’antichità e all’inizio del Medioevo, il 476 d.C., appare come una cesura solo con il senno di poi, ma non lo era certo per i contemporanei. A innescare la vera svolta storica è la peste.
- Non è necessario credere alla storia dei cadaveri degli appestati catapultati dentro Caffa: l’azione dei ratti, presenti nell’accampamento mongolo, penetrati senza troppa difficoltà nella colonia genovese e saliti sulle navi, basta e avanza come mezzo di contagio.
- Gli ebrei in fuga dalla Germania centrosettentrionale trovano rifugio in Polonia e Lituania, e si può dunque sostenere che tra le conseguenze di lungo periodo della peste c’è anche l’insediamento ebraico nell’Europa dell’Est.
- Insomma, le pandemie di peste dimostrano che facilità di spostamento di merci e persone, condizione essenziale dello sviluppo non solo economico dell’umanità, significa anche facilità di contagio. E proprio la continua minaccia della peste ha fatto nascere misure di sanità pubblica valide tuttora, nonostante fossero tutt’altro che chiare le cause della malattia e le modalità del contagio.
- L’ordine esatto degli aminoacidi necessario per costruire una certa proteina è presente nel DNA, come abbiamo detto, ed è quello che si chiama gene.
- Un po’ come quando siete al ristorante, ordinate dal menu i piatti che vi aggradano, il cameriere li annota sul suo taccuino e porta la comanda in cucina, dove le pietanze vengono preparate. Voi siete il DNA, il cameriere è l’RNA messaggero e il cuoco è il ribosoma.
- Sviluppare farmaci antivirali è stato invece immensamente più complesso: i virus utilizzano per la grandissima parte proteine umane, e colpire queste vuole dire danneggiare virus e paziente.
- Il carburante, classicamente, arriva dalle nuove nascite. Se, facciamo il caso, si riesce a vaccinare l’80% dei bambini che nascono ogni anno, si lasciano scoperti, e quindi suscettibili all’infezione, il 20% dei nuovi nati. Un 20% che si accumula, di anno in anno,
- A ogni passaggio da animale a uomo il virus ha la possibilità di fare un lancio di dadi e di sperare in un risultato favorevole. Più lanci farà, più probabilità avrà di vincere. Dei perdenti non resterà traccia, chi ce la fa diventa un virus umano.
- Insomma, l’apparire improvviso di un nuovo virus sulla scena è un evento raro, ma già accaduto. Dai bovini il morbillo, dagli scimpanzé l’HIV, dai cammelli e dai dromedari la MERS, dai piccoli mammiferi la SARS. Ancora non sappiamo l’esatto percorso, ma nello stesso modo è arrivato all’uomo anche il nuovo coronavirus cinese, partendo quasi certamente dai pipistrelli.
- Eppure, quando pensiamo alle tragedie del Novecento, di solito trascuriamo la pandemia di influenza detta, per una serie di circostanze casuali, «spagnola». Pensiamo al tributo di sangue imposto dalle guerre mondiali, dalle rivoluzioni, dagli stermini, dimenticando che l’influenza ha ucciso in pochi mesi tra i 50 e i 100 milioni di persone, cioè più delle vittime di dieci anni di guerre mondiali.
- La Cina è il luogo in cui c’è la maggiore quantità e densità di uccelli selvatici, polli, maiali d’allevamento e uomini, e dunque è maggiore la probabilità che i virus possano mutare o rimescolarsi. Ne è la prova il fatto che la SARS, il nuovo coronavirus e due delle tre pandemie influenzali che hanno seguito la spagnola provengono certamente proprio da quelle parti.
- E poi la paura. La paura di un virus che uccide in maniera quasi infallibile è terribile, il terrore si radica nelle persone che pur di non sentirsi dire «tu sei malato» scappano, fuggono dalle diagnosi e dalle cure. I parenti di persone infette nascondono i loro malati, non vogliono che vengano isolati nei centri specifici
- Come è immaginabile, non sono rare le ribellioni di interi villaggi che protestano contro questi provvedimenti. È, anche qui, fondamentale il ruolo degli antropologi che, dove possono, cercano di avvalersi dell’aiuto dei leader religiosi locali.
- Per questo motivo si preferisce parlare di «eventi» super-spreader, piuttosto che di «individui» super-spreader. Un individuo che elimina elevate cariche virali ma rimane chiuso in casa, ovviamente, non causerà alcun evento super-spreader.
- In questo caso per proteggerci rimane solo una misura, quella che vi abbiamo già raccontato e che aveva inventato la Repubblica di Venezia nel Trecento: la quarantena. Isolamento: è l’unica procedura che può rallentare, o addirittura fermare, la diffusione del virus.
- per la prima volta osservano l’aria pulita come non lo era da decenni, perché a causa delle misure titaniche prese per prevenire il diffondersi del contagio tutto quello che inquina è ora fermo,
