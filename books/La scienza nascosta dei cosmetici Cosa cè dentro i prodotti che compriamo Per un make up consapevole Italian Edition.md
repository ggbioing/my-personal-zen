# La scienza nascosta dei cosmetici Cosa cè dentro i prodotti che compriamo Per un make up consapevole Italian Edition
## Beatrice Mautino
- Ed è lì che si anticipano e creano le mode e che si risolvono i problemi, anzi li si prevede, perché «quando un problema arriva, è già tardi», come mi ha detto la responsabile di una di queste aziende.
- La scoperta che alcune delle molecole presenti nei derivati del petrolio, e in particolare le aniline, potevano dare vita a una vasta gamma di colorazioni ha rivoluzionato l’industria tessile e ha contribuito a far nascere quella petrolchimica.
- i responsabili dei capelli bianchi sono loro, i melanociti, che a un certo punto, non si sa bene perché, smettono di lavorare.
- Dal punto di vista della sicurezza, tutti gli ingredienti utilizzati nelle tinture vendute legalmente su suolo europeo hanno superato i test di tossicità riproduttiva, quindi sono considerati sicuri anche in gravidanza e, salvo allergie a determinati ingredienti, non ci sono limitazioni specifiche o componenti da evitare.
- l’impasto ottenuto dalle foglie di lawsonia può provocare una crisi emolitica, cioè la distruzione dei globuli rossi, in persone affette da carenza dell’enzima glucosio 6 fosfato deidrogenasi, anche detta favismo.
- La differenza fra rischio e pericolo è uno dei capisaldi della tossicologia ed è anche uno di quei concetti che dovrebbero stare nella cassetta degli attrezzi del consumatore consapevole. Non dobbiamo avere paura degli ingredienti pericolosi. Dobbiamo invece chiederci se sono stati messi nella condizione di non rappresentare un rischio per noi.
- Se pensiamo che qualcosa sia innocuo ci esponiamo a un rischio maggiore e, soprattutto, non calcolato.
- Deborah Blum, giornalista scientifica e premio Pulitzer. 5 Blum aveva da poco pubblicato un libro dal titolo The Poisoner’s Handbook nel quale raccontava storie di crimini e misfatti che vedevano la chimica come protagonista, risolti di volta in volta da due scienziati che hanno posto le basi per quella che sarebbe diventata la tossicologia forense.
- parole pronunciate da Potter Stewart, giudice della Corte suprema degli Stati Uniti: «La riconosco quando la vedo». Il magistrato si riferiva alla pornografia, ma la frase è passata alla storia e viene usata ogni volta in cui il tentativo di dare dei criteri per definire un qualcosa supera l’evidenza.
- Se il pericolo è in qualche modo assoluto, il rischio deve tenere conto delle condizioni di esposizione. Un prodotto che si distribuisce sulla pelle darà un’esposizione diversa rispetto a un prodotto che si mangia, e quell’esposizione dipenderà da svariati fattori, come l’assorbimento, il tempo di contatto, la temperatura e così via.
- aziende con una storia e un nome riconosciuto hanno anche una faccia da perdere, ed è dunque molto meno probabile che facciano sciocchezze rispetto ad aziende che non si sa bene da dove siano spuntate e che quindi hanno poco da giocarsi.
- Non siamo abituati a ragionare in termini di limiti, ma è proprio quello che dovremmo iniziare a fare. Non dobbiamo allarmarci di fronte ad analisi che dimostrano la presenza di un qualche contaminante. Come abbiamo visto, è spesso inevitabile, e dobbiamo piuttosto chiederci quanto ce n’è e se questa quantità è al di sopra o al di sotto delle soglie di sicurezza, mettendoci l’anima in pace sulla purezza. Non esiste, anche se qualcuno sta cercando di vendercela.
- «A far credere alle persone sane di essere malate si guadagnano un sacco di soldi»
